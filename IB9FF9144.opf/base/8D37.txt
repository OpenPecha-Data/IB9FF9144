༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
W1PD45098
ImageGroup:
Work:
LCCN:
12DB57057
1007354x
n/a
ISBN:
Title:
གངས་རྒྱན་མེ་ཏོག
gangs rgyan me tog
Author:
n/a
In/a
Descriptor:
Original Publication:
Place:
Publisher:
n/a;n/a
qing hai de ling ha shi
mtsho nub khul rig rtsal mthun tshogs
1989-2008
Date:
Volume:
46
Total Volumes:
TBRC Pages:
RININ
Introductory Pages:
n/a
Text Pages:
Scanning Information:
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 2008



གཙོ་འགན་རྩོམ་སྒྲིག་པ།
གཙོ་འགན་རྩོམ་སྒྲིག་གཞོན་པ།
རྩོམ་སྒྲིག་པ།
བསོད་ནམས་དར་རྒྱས།
འཕགས་པ་ཐར།
དཔལ་ལྡན། ཀླུ་འབུམ་རྒྱལ།
འཕགས་པ་ཐར།
བསོད་ནམས་དར་རྒྱས།
2001 • 3
(སྤྱིའི་དེབ་གྲངས46པ)
，
,་，
༔ ，
པོ་དཀར་
ཆག་ ་
ཚིགས་བཅད་སྤྲིན་གྱི་སྒྲ་དབྱངས།
བསྔགས་བརྗོད་ཁུ་བྱུག་གྲེ་འགྱུར།
འཕྲིན་དགའ། (1)
གྲུ་གཟིངས་ཀྱི་གཏམ་རྒྱུད། །
ཧོར • ཞི་བདེ་རྒྱ་མཚོ། （4）
སློབ་གྲོགས་ཚོ།
ཆོས་སྐྱོང་ལྷ་སྐྱབས། （6)
ཤེས་རིག་སྐྱེན་པའི་དགའ་ཚལ།
ཚེ་རིང་རྣམ་རྒྱལ། (9)
སྐྱབས་རྗེ་བྱ་བྲལ་རིན་པོ་ཆེ་མཁན་ཆེན་པདྨ་ཆོས་དབྱིངས་ཁྱབ་བརྡལ་
གྱི་རྟོགས་བརྗོད་དད་གསུམ་པདྨ་དཀར་པོའི་འཁྲི་ཤིང་། པདྨ་འོད་གསལ་མཐའ་ཡས། （13）
ཀ་ཕྲེང་བུང་བའི་མགྲིན་དབྱངས། །
འགར་རྩེ་སྐལ་བཟང་། (18)
སུ་ཡིས་ཚོད་འཛིན་ནུས་སམ།
སྤྱན་གཡས་པ།（20)
རྡོ་བའི་ཁྲོད་ནས་བཞུར་བའི་སྙན་ངག་སྐྱུར་བོ། ། ཨ་འཇམ་དབྱངས་ཚུལ་ཁྲིམས། (21)
སྲིད་པའི་སྒྲོན་མེ།
རྐ་སར་དགེ་འདུན་དར་རྒྱས། （23)
བརང་མོས་ཡིད་ཀྱི་འདོད་འཇོ།
ཤམ་བྷ་ལར་འགྲོ་བ།
གཉན། - （25）
ནུབ་ཁའི་ཉི་མ། .
བློ་རྒྱ། （30）
དྲན་པའི་ངོགས་སུ་བཞུར་བའི་ལོ་ཟླ། (སྙན་ཚོམ）
ལྷ་འབུམ་རྒྱལ།（32)
ངའི་སེམས་ཁོང་གི་ཉི་མ་སེར་པོ།
བྱ་གཞུང་གུར་ཀུམ། （35)
མོག་ཆུང་བསོད་ཁོ། （36）
ཨ་ཕ་ལགས། དོ་ནུབ་ང་རང་རྩེད་ཐང་ན་ཡོད། རྡོ་སྦིས་ཚེ་རིང་རྒྱལ། (37）
-
ཕོ་ལོ་ཉི་ཤུ།
རང་ཉིད།
ལྷ་བུ། （38）



ངའི་སེམས་ཁོང་གི་ཁྲུང་ཁྲུང་དཀར་མོ།
འབའ་སྟོད་པདྨདབང་རྒྱལ། (40)
དུས་བཞིའི་སྙན་ངག་
བྱམས་པ་དོན་གྲུབ་དང་པདྨ་ལྷ་སྒྲོན། (41)
རེ་སྒུག་གི་སྔོན་འགྲོ།
འོད་འཚོ། （42)
དྲན་པའི་ཟུར་ཞིག
ལྕག་ཚན། （43)
ལྷུག་བརྗོད་ངག་གི་རོལ་དབྱངས།
སྤྲིན་དཀར་དང་ལུག་ཁྱུ། (ཁག་གསུམ)
སྤྲིན་དཀར།（44)
བསྒྱུར་རྩོམ་ངག་གི་བཅུད་ལེན། -
རྩོམ་ཡིག་བསྡུས་དེབ།
[ཕོ་ལན] ཡ • ཀྲ་ཇ་ཡེ་ཧྥུ་སི་ཅིས། རྡོ་དཀར་མོག་ཟླས་བསྒྱུར། （45)
སྐལ་བཟང་བུང་བའི་དགའ་ཚལ། -
བཙན་བདེ་མཆོག བསོད་ནམས་དབང་འདུས། ལྕགས་ཐར་རྒྱལ། མོག་བུ་སྨན་བླ་ཐར།
རྡོ་རྗེ་སྐྱབས། པདྨ་ཚེ་རིང་། དཔལ་ལྡན། བཟང་འགྲུབ་རྒྱལ། བཀྲ་ཤིས་ཚེ་སྒྲོན།
མགོན་པོ་སྐྱབས།
སྙན་དབྱངས་ཆུ་བོའི་བཞུར་རྒྱུན། -
ང་འགྲོ་རུ་ཆུགས།
གཡང་ནོར་བུ་རྒྱལ་མཚན། （58)
ཕྲན་དཔྱད་རློབསཀྱི་ཟེགས་མ། -
དགེ་འདུན་ཆོས་འཕེལ་གྱི་དུངས་བརྗོད་སྙན་ངག《བཙོན་ནས་བླངས་པའི་མགུར》
བྱ་མདོ་དོན་གྲུབ་ཚེ་རིང་། （66)
བམྱོང་ཚོར་རིག་པའི་གླིང་ག -
སྙན་ངག་ནི་གོ་བརྡ་སྤྲོད་ཐབས་ཙམ་མིན་ལ་གོ་རྒྱུ་མེད་པ་ཞིག་ཀྱང་མིན། ཁྱུང་ཐར་རྒྱལ། (73)
དཔྱད་རྩོམ་མུན་འཇོམས་སྒྲོན་མེ།
ལྷ་རྣམས་ཀྱི་ཆེད་དུ་བསྒྱུར་བའི་ཤེས་རབ་ཀྱི་གོམ་འགྲོས། སྐྱབས་ཆེན་བདེ་གྲོལ། (75)
བརྙན་རིས་དར་ཚོན་སྣ་ལྔ།
པར་གཞི་དང་མདུན་ཤོག་འཆར་འགོད་པ།
འཕགས་པ་ཐར། (75）
རྩོམ་བྱང་འབྲི་མཁན།
བསྟན་གོ། (75)
，
，



ཚིགས་བཅད་སྤྲིན་གྱི་སྒྲ་དབྱངས།
(རྩོམ་སྒྲིག་འགན་ཁུར་བ། ཀླུ་འབུམ་རྒྱལ）
བསྔགསཔཇོ་ཁུ་བྱུག་ལུ་འགྱུར།
འཕྲིན་དགའ།
(དཀར་མཛེས)
.
..
..
སྨིན་ལེགས་ཆ་ཤས་ཡོངས་སུ་རྫོགས་པའི་འཇོ་སྒེག་ལང་ཚོའི་ཉམས་འགྱུར་གྱིས། །
སྲིད་པ་གསུམ་གྱི་མཛེས་སྡུག་མ་ལུས་གཅིག་ཏུ་བསྡུས་པའི་སྙེམས་པ་འཕྲོག །
གཙུག་ལག་བྱེ་བ་ངོ་མཚར་འབུམ་ལྡན་ཚངས་དབྱངས་རྒྱུད་མངས་ཟོལ་གྱིས་འཁྲོལ། །
ངག་གི་འདོད་པ་ལྷུག་ལྷུག་འཇོ་བའི་སྒྲ་དབྱངས་ལྷ་མོས་སྐྱོང་བར་མཛོད། །
འཛམ་གླིང་རྩེ་མོར་ཏོག་ཏུ་གྲགས་པའི་ཆོལ་ཁ་གསུམ་གྱི་ཞིང་མཆོག་འདིར། །
ཁ་རྡུལ་བརྩེགས་པའི་གངས་རིའི་ཕྲེང་བའི་ཁོར་ཡུག་མུཁྱུད་རང་བྱུང་གྲུབ། །
ཡན་ལག་བརྒྱད་ལྡན་དྭངས་གསལ་འབབ་རྒྱུན་གྱ་གྱུའི་འགྲོས་ཀྱིས་དལ་བུར་བཞུར། །
རི་ཀླུང་ཀུན་ཏུ་རིན་ཆེན་སྣ་ལྔའི་གཏེར་གྱི་ཕུང་བོ་འཛད་མེད་བརྡོལ། །
ཚང་ཚིང་གྲུབ་པའི་ནགས་ཚལ་ལྗོན་ཤིང་ས་འཛིན་ཕྲེང་བའི་དོ་ཤལ་དཔྱངས། །
དབེན་གནས་འཚོ་བའི་རི་དྭགས་ཕོ་མོ་བག་གཡེང་རྒྱུ་བའི་གླིང་དུ་ཆགས། །
ནད་རིགས་སུམ་བརྒྱའི་གཉེན་པོར་གཏོགས་པའི་རྩ་ཆེན་སྨན་སྣའི་ཐོན་ཁུངས་ཕྱུག །
ངོ་མཚར་འབུམ་ལྡན་རང་བྱུང་མང་པོ་འཛམ་གླིང་མཛེས་པའི་རྒྱུན་དུ་ངེས། །
གཡོན་ཐལ་བསམ་ཕྱོགས་མུན་ནག་སྟུག་པོ་ཕྱོགས་ཀྱི་བུ་མོའི་མཐའ་རུ་སྤྱུགས། །
བཅུ་གསུམ་ཚོགས་ཆེན་སྐྱ་རེངས་གསལ་སྣང་དབང་ཕྱོགས་རྩེ་མོར་ལེགས་པར་དྲངས། །
ཡང་དག་སྲིད་ཇུས་ཉི་གཞོན་སྟོང་གི་འོད་ཀྱི་གོང་བུ་གཅིག་ཏུ་འཚེར། །
བདེ་སྐྱིད་དཔལ་གྱི་དགེ་མཚན་མ་ལུས་གངས་ལྗོངས་འཛིན་མའི་ལྟོ་བར་འཁྱིལ། །
མི་རིགས་སྲིད་ཇུས་ལག་བསྟར་འཁྱོལ་བའི་སྐྱི་བསེར་འཇམ་པོ་སོབ་སོབ་ལྡིང་། །
འགན་འཁྲི་ཐོན་སྐྱེད་གཙང་ལེན་བྱས་པས་དཔྱིད་དཔལ་དགེ་མཚན་ཀུན་ནས་བཞད། །
རྣམ་མང་ལས་རིགས་ཧུར་གྱིས་གཉེར་བའི་དཀར་དམར་མེ་ཏོག་རྣམ་པར་བཀྲ། །
ཕྱུག་འགྱུར་ལམ་དུ་རིམ་པར་བསྐྱོད་པའི་སྨིན་ལེགས་འབྲས་བུ་སྐབས་སུ་འཇོ། །
ལོ་ཟླའི་བརྩེགས་པའི་དུས་ཀྱི་འཁོར་ལོ་ཆོས་ཉིད་དབང་གིས་རྩིབས་སྟོང་བསྒྱུར། །
བགྲང་བྱ་ཉག་མ་བཅུ་ཕྲག་ལྷག་ལ་རང་ཕྱུག་འཚོལ་བའི་ཐབས་ལམ་བརྟེན། །



-
-
--
ཕུན་ཚོགས་འདོད་དགུའི་ལོངས་སྤྱོད་བརྡོལ་བར་དགའ་སྟོན་རྩེད་འཇོ་ཅིག་ཅར་རོལ། ། -
གནམ་ས་བླ་འོག་བསྒྱུར་བ་ལྟར་གྱི་འཕོ་འགྱུར་ཚ་རླབས་དྲག་ཏུ་འཕྱུར། །
རྙིང་ཞེན་བག་འཁུམས་མོག་མོག་ཀླད་པ་སྲ་མཁྲེགས་ཆགས་པར་རྒྱུན་དུ་གོམས། །
དུས་རབས་དུ་མར་རྗེས་ལུས་འོབས་སུ་བག་མེད་འཚོ་བ་བསྐྱལ་བའི་མཐར། །
གློག་རྡུལ་འཕྲུལ་གྱི་ལང་ཚོ་དར་བའི་ཚན་རྩལ་རིག་པས་ཉེར་བསྐུལ་ཏེ། །
འོད་སྟོང་འབར་བའི་སྔོན་ཐོན་ལམ་བུར་གོམ་སྟབས་བསྒྱུར་བའི་ཐབས་སུ་བསྒྲིགས། །
ཕ་མེས་སྤྲེའུ་སྲིན་རྒྱུད་དུ་མཆེད་པར་ལུགས་སུ་སྒྲུབ་པའི་གཏན་ཚིགས་དག །
ལོ་རྒྱུས་མཁན་པོས་སྨྲ་བའི་འབབ་སྟེགས་གཟེངས་སུ་མཐོ་ནས་བཀོད་ཡོད་པའི། །
བོད་འབངས་སྤྱི་ཡི་བློ་སེམས་གཅིག་གིས་འབད་འབུངས་གྲུ་གཟིངས་ལེགས་བརྟེན་ནས། །
རྒྱལ་བདེ་འབངས་སྐྱིད་ནོར་བུའི་གླིང་དུ་བསྐྱོད་པའི་དེད་དཔོན་གཙུག་ཏུ་བཀུར། །
བཅོས་བསྒྱུར་ཇུས་བཟང་ཟླ་གཞོན་འབུམ་གྱི་ག་བུར་བསིལ་མའི་བདུད་རྩི་ཟེགས། །
འགྲན་བསྡུར་ཁེངས་པའི་ཚོང་རའི་དཔལ་འབྱོར་མཛེས་སྡུག་རྫོགས་པའི་དགའ་ཚལ་དབུས། །
རྣམ་མང་ལས་རིགས་འཕེལ་ཁ་བརྡོལ་བའི་སྣ་ཚོགས་ཀུན་ཏུ་འདབ་སྟོང་དགོད། །
ཚ་ཚ་འུར་འུར་འཕེལ་རྒྱས་བྱུང་བའི་སྦྲང་རྩི་ཟིལ་དངར་ཁུར་དུ་འདེགས། ། །
རྒྱལ་ཁབ་དར་རྒྱས་མི་དམངས་ཕྱུག་འགྱུར་ཕན་བདེའི་ལེགས་ཚོགས་དཔལ་འཇོ་བའི། །
ལོ་རྒྱུས་འཕེལ་རྒྱས་ལྡོག་པ་མེད་པའི་ཕྱོགས་སུ་རྒྱུ་བའི་གར་མཁན་མས། ། །
དེང་རབས་རྩལ་གྱི་ལང་ཚོ་འབར་བའི་གོམ་སྟབས་བསྒྱུར་བའི་གར་སྟེགས་སུ། །
སྲིད་འབྱོར་ཕུན་ཚོགས་ཀློང་དུ་བརྡོལ་བའི་སྙན་འཇེབས་འགྱུར་ཁུག་དབྱངས་སུ་གྱེར། །
སྙན་འཇེབས་དབྱངས་ལྡན་ཁུ་བྱུག་གྲེ་འགྱུར་ཐོས་འཛིན་དབང་བོའི་དཔྱིད་དུ་རོལ། །
ཁམ་བུ་ཀུ་ཤུའི་འདབ་གསར་མེ་ཏོག་སྤྱི་བོའི་རྒྱུན་དུ་ཡང་ཡང་ངོམས། །
ནོར་འཛིན་སྒེག་མོས་དཔྱིད་དཔལ་དགེ་མཚན་གཉེན་དུ་འབྲིད་པའི་ཟླ་བོ་ལ། །
འབྱོར་ཕྱུག་སྙེགས་པའི་བོད་འབངས་ཀུན་གྱིས་མི་རིགས་སྲིད་ཇུས་ཉམས་སུ་བསྟར། །
གློག་ཞགས་གར་ལ་རྣམ་པར་རོལ་བའི་ནམ་མཁའི་རྔ་ཆེན་བརྡུང་བའི་དུས། །
ཆུ་སྤྲིན་ཕུང་བོ་ཆིབས་སུ་བསྒྱུར་བའི་སྦྲང་ཆར་ཟེགས་མ་ཟིམ་ཟིམ་འཇོ། །
ནུབ་རྒྱུད་གསར་སྤེལ་བསྐུལ་བའི་ཅོང་བརྡ་བོདཁམས་ཡོངས་ལ་དཀྲོལ་བའི་ཚེ། །
སྔར་ལས་ལྷག་པའི་འཕེལ་རྒྱས་ཕྱོགས་སུ་གོམ་སྟབས་བསྒྱུར་བའི་སྤོབས་པ་རྙེད། །
གསེར་རིའི་ཕྲེང་བ་ཚར་དུ་དངར་བའི་སྔོན་བྱོན་མཁས་དགུའི་ཤུལ་བཞག་པའི། །
མངོན་ལྐོག་གཞལ་བྱའི་གནས་ལུགས་གསལ་བའི་གསུང་རབ་རིག་པའི་བང་མཛོད་དུ། །
སྤྱང་གྲུང་རིག་ལམ་བདེ་ལྕག་འཁྱུག་པའི་བློ་གསལ་དུ་མ་འཇུག་པར་རྩོམ། །
• 2 •



བཅུ་ཕྲག་ཤེས་རིག་འཛིན་སྐྱོང་སྤེལ་བར་དགག་སྒྲུབ་རིག་པའི་མྱུར་རྩལ་འགྲན། །
རྔམ་བརྗིད་བཀྲག་མདངས་རབ་ཏུ་འབར་བའི་རྣམ་རྒྱལ་ཁང་བཟང་བརྗིད་དུ་ཆགས། །
དཔལ་བེའུ་རི་མོའི་རྗེས་སུ་སྙེགས་པའི་གཞུང་ལམ་དྲ་རྒྱུགསར་དུ་བསྐྲུན། །
དེང་རབས་རིག་བཟོ་སྣ་མང་འཕྲུལ་འཁོར་འགྲོ་འོང་བྲེལ་བས་འདྲེན་བྱེད་བཟི། །
ཨེ་མ་རྣམ་པ་གསར་བའི་འཕོ་འགྱུར་ཆེན་པོ་བྱུང་དང་འབྱུང་བཞིན་འདི་ཀོ་རྨད། །
མྱུར་ཤུགས་རྩལ་གྱི་སྟོབས་སུ་དར་བའི་སྣ་མང་འཕྲུལ་འཁོར་ཞིང་སར་བཀོལ། །
གསེར་མདོག་ཅན་གྱི་ལོ་ལེགས་སྙེ་མ་ལོ་ལྟར་བླངས་པས་དགའ་སྤྲོའི་ཁེངས། །
འབྲུ་རིགས་སྣ་ལྔའི་སྤྱི་སྒེར་བང་མཛོད་ཡོངས་སུ་གཏམས་པའི་དུས་བཟང་འདིར། །
སོ་ནམ་རྒན་པོའི་རྡུལ་ཞག་འཁྱིལ་བའི་གདོང་གཉེར་ཁྲོད་དུ་སྤྲོ་ཉམས་འཁོལ། །
མརྒད་ཞུན་མས་ལན་སྟོང་བྱུག་འདྲའི་རྩྭ་ཐང་སྒེག་མོའི་པང་དཀྱིལ་དུ། །
“ཆ་ཚང་གསུམ”གྱི་འཛུགས་སྐྲུན་ལས་ལ་རྟབ་རྟབ་འགོ།ད་པའི་མཐུན་རྐྱེན་གྱིས། །
ཁྲི་མ་འབུམ་གྱི་ཕྱུགས་ཁྱུ་དཀར་ནག་གྲངས་འབོར་ཕྱོགས་སུ་ཉིན་བཞིན་འཕེལ། །
དཀར་གསུམ་གཡང་གི་རྒྱ་མཚོ་འཁྱིལ་བས་བདེ་སྐྱིད་དཔལ་གྱི་དགའ་སྟོན་རྫོགས། །
ཐབས་ལྡན་ཚོང་པས་ལྕགས་རྡུལ་ལྷུ་ལག་འཕྲུལ་དུ་གྲུབ་པའི་འགེལ་ཤུགས་ལས། །
ལེ་བར་ཁྲི་སྟོང་རྒྱུང་ཐག་ཡོད་པའི་ནང་སའི་ཟས་གོས་སྐྱེལ་འདྲེན་པས། །
ཀླུ་རྒྱལ་འཇོག་པོ་སྐྱེངས་པར་འཇུག་པའི་གྲངས་མེད་ནོར་རྫས་བདག་པོར་གཏོགས། །
བསོད་ནམས་བསགས་པའི་རྣམ་སྨིན་ལགས་ཞེས་ཨུ་ཚུགས་རྒན་པོས་དམ་བཅའ་བོར། །
མཚམས་སྤྲིན་མདངས་ཀྱི་རྗེས་སུ་མཐུན་པའི་ངུར་སྨྲིག་ཆོས་གོས་ལེགས་པར་གསོལ། །
བླང་དོར་གནས་ལ་མཁྱེན་རྩལ་ཡངས་པའི་ཁྲིམས་ལྡན་དགེ་སྦྱོང་བཙུན་པ་དག ། །
རབ་འབྱམས་གཞུང་ལུགས་རྒྱུ་མཚོའི་འཇིང་དུ་རྣམ་དཔྱོད་གསེར་མིག་འཁྱུག་པ་དང༌། །
ལུགས་གཉིས་གསེར་གྱི་ཤིང་རྟར་འདྲེན་པའི་མཛད་འཕྲིན་ནམ་མཁའི་མཐའ་རུ་འཛེགས། །
ཚིག་སྡེབ་ལེགས་པའི་རྩོམ་རིག་སྒྱུ་རྩལ་རྙོག་བྲལ་རྫིང་བུ་དལ་དུ་འཁྱིལ། །
གསར་རྩོམ་རྣོ་ངར་རིག་ལམ་འགྲན་པའི་ལྟོ་དཀར་གསེར་མིག་འཁྱུག་སེ་འཁྱུག །
བརྗོད་བྱ་གསར་བའི་ཕུལ་བྱུང་བརྩམས་ཆོས་མུ་ཏིག་ཕྲེང་བ་བསྟར་དུ་བརྒྱུས། །
བཅད་ལྷུག་སྤེལ་མའི་འབོལ་རྩོམ་རྒྱལ་མཚན་སྲིད་རྩེར་མངོན་པར་བསྒྲེང་གྱུར་ཅིག །
སྲོལ་དུ་ཆགས་པའི་དགའ་སྟོན་དུས་ཀྱི་ལོ་ཟླའི་གཟའ་སྐར་འཆར་ཉིན་མོར། །
གསེར་དངུལ་གཟི་བྱུར་སྲམ་གཟིག་ལྤགས་སོགས་རིན་ལྡན་རྒྱན་གོས་ལེགས་པར་མཆོར། །
རོ་བརྒྱའི་དཔལ་འཛིན་འདོད་དགུ་འཛོམས་པའི་བཟའ་བཏུང་བཅུད་ཀྱིས་རབ་མྱོས་པས། །
འཆི་མེད་གྲོང་གི་དགེ་མཚན་མ་ལུས་ལྗོངས་འདིར་འཕོས་པའི་ལྟས་སུ་ལགས། །
•3 •



གྲུ་གཟིངས་ཅི་ར་རམ་ཏུད།
;
:
ཧོར • ཞི་བདེ་རྒྱ་མཚོ།
(བླ་བྲང)
;
ང་ཡི་ལུས་འདི་བྲན་གཡོག་མི་ཡིས་བསྐྲུན། །
འགྲོ་འདུག་འདམ་ཀ་མི་ཆེན་དཔོན་གྱིས་བྱས། །
ཆུ་མོའི་གཞུང་ནས་སྙན་ཚིག་རྐྱང་རྐྱང་བྲིས། ། །
ཁྲུང་ཁྲུང་དཀར་མོར་ཕྱི་མིག་ལན་གཅིག་འཕངས། །
ལུས་ཀྱི་ན་ཆུང་མཚོ་འདིས་དམ་ལ་བཏགས། །
སྙིང་གི་སྨོན་ལམ་ཁྲིམས་འདིའི་ཕྱི་ལ་བཏབ། །
མགོ་ནག་མི་དང་འགྲོགས་པའི་ངལ་དུབཀྱིས། །
རི་སྤྱང་སྔོན་མོར་སྐྱོ་བའི་གཞས་ཤིག་བཏང་། །
ཕྱི་རོལ་ནོར་གྱི་ངོ་སོ་མི་ཡིས་བསྟད། །
ནང་རོལ་མི་ཡི་སེམས་གཅོང་མི་ཡིས་བཟོས། །
གོ་ལོག་མི་ཡི་དུང་སོ་དཀར་མོ་འདིས། །
གཏུམ་ཆེན་སྲུང་མའི་ཚོགས་ལ་སྐྱག་ཤིག་བསླངས། །
མགྲོན་པོའི་དགོད་སྒྲ་མཚོ་མོའི་ཀློང་ལ་ཟུག །
བདག་པོའི་ཞེ་རྩ་དངུལ་གྱི་འོད་ལ་ཟུག །
ཉམ་ཆུང་གཉའ་བར་བབས་པའི་ཕུར་བ་འདི། །
ལྷ་དབང་གཉིད་ལ་ཤོར་རྐྱེན་བདག་ལ་ཟུག །
མཐོ་བ་གནམ་ན་སྟོན་པའི་གླིང་ཞིག་ཡོད། །
ང་ཡི་བདག་པོ་ལྷ་ལ་དད་མི་ཤེས། །
• 4 •



མཚོ་འདིའི་གཏིང་ན་འཛད་མེད་གཏེར་ཞིག་ཡོད། །
ང་ཡི་བདག་པོ་ཀླུ་དང་འགྲོགས་མི་ཤེས། །
སྒེའུ་ཁུང་ཆུང་ཆུང་ཞིག་གི་སྣང་འོག་ན། །
ཉི་ཟླའི་དྲོད་འཇམ་ཙམ་གྱི་སྐྱིབས་འོག་ན། །
གནའ་བོའི་ཕུན་ཚོགས་ཀློག་པའི་ངལ་གསོ་འདི། །
ང་ཡི་བདག་པོའི་ལུང་བསྟན་ལྷག་མ་ཡིན། །
-
--
ཡོད་ཚད་འཕུར་སོང་བསམས་པས་སྡོད་མ་ཚུགས། །
.གཟིམ་ཤག་རྐ་ཆུས་འཇིག་སྙམ་བློ་མ་བདེ། །
ཕྱི་ཡི་ངོ་མཚར་ཐོས་པས་གཉིད་མ་ཁུགས། །
ཅ་ནེ་ཆག་གྲུམ་འཆོར་སྙམ་བློས་མ་ཐོངས། །
མི་ཡི་ཡུལ་ན་རྩེད་མོ་རྫུན་མ་ཞིག ། །
ང་ཡི་ཐུགས་ན་ངར་འཛིན་ངོ་མ་ཞིག །
བདག་པོའི་རྗེས་ན་མུག་ཕྲུག་ནད་པ་ཞིག །
ཆུ་མོའི་གཞུང་ན་མཆི་མ་འཛད་མེད་ཅིག །
ཐོ་རེངས་བྱ་ཕོས་འབོད་བརྡ་ལན་གསུམ་བརྒྱབ། །
གཙང་བོའི་འགྲམ་ནས་འབྱུང་བོ་ཁྱུ་གཅིག་བཅུས། །
སྨག་རིམ་ཁྲོད་ནས་དུང་བརྡ་ཐེངས་གསུམ་བཏང་། །
རི་ཚོགས་གཉིད་ལ་ཡུར་བའི་ལྷིང་འཇགས་གཤགས། །
མདུན་ན་ཆུ་སྲིན་ལྟོགས་པའི་བྲེད་ཤ་རྒོད། །
རྒྱབ་ན་མགོ་ནག་མི་ཡི་ཁ་རླངས་འབར། །
ད་ནི་གསོན་རེ་བྲལ་བ་ཤིན་ཏུ་གསལ། །
ཁྲུང་ཁྲུང་དཀར་མོར་ཕྱིར་མིག་ཡང་གཅིག་འཕངས། །
༢༠༠༡ལོའི་ཟླ་བཅུ་གཉིས་པར།
• 5.



སློབ་གྲོགས་ཚོ།
-2000ལོའི་མཐར་ཕྱིན་སློབ་གྲོགས་ཚོར་ཕུལ་བ།་་
ཆོས་སྐྱོང་ལྷ་སྐྱབས། །
(ཟི་ལིང)
ལོ་ཟླའི་སྐྱིད་སྡུག་ཟློས་གར་རིང་མོའི་ཁྲོད། །
སྐྱིད་ཀྱི་མེ་ཏོག་འཐུ་རོགས་སློབ་གྲོགས་ཚོ། །
སྡུག་གི་མཆི་མ་འདོན་རོགས་སློབ་གྲོགས་ཚོ། །
ད་ནི་སྙིང་ནས་མ་བཟོད་གཏམ་འདི་ཤོར། །
རྒྱང་རིང་མཁའ་མཐའི་མཚམས་སྤྲིན་རིམ་གྱིས་ཡལ། །
ཐོག་ཁང་མཐོ་ཞིང་དྲ་མིག་ཆེ་ན་ཡང་། །་་་
མག་མོག་རྡུལ་གྱིས་ཁོར་ཡུག་རབ་སྒྲིབ་པས། །་
སེམས་ཀྱི་དྲན་གདུང་ལྕི་བའི་སློབ་གྲོགས་ཚོ། །་
ཀ་ནས་རྩེན་པས་དགེ་བའི་གྲྭ་གཅིག་ཏུ། །
སེམས་ཀྱི་བརྩེ་བ་སྙིང་དུ་སྡུག་པའི་གྲོགས། །
ཁ་ངོ་གཅིག་ཏུ་འཕྲད་ནས་མེད་ན་ཡང་། །
སེམས་ནས་བརྗེད་དུ་མེད་པའི་སློབ་གྲོགས་ཚོ། །
ག་དུས་ཡིན་ཡང་ཡིད་ཀྱི་མཚོ་ངོགས་སུ། ། ，，，
ཡལ་མེད་རི་བོང་འཛིན་པའི་སློབ་གྲོགས་གཟུགས། ༑
ང་དང་རྒྱང་དུ་གྱེས་པའི་དུས་ནས་བཟུང་། །
གདུང་བའི་དྲན་གླུ་ལེན་ས་སློབ་གྲོགས་ཚོ། །
，
་
་
6.



ཅ་ཅོ་དབེན་པའི་སྙིང་གཏམ་བདེན་འཛིན་པ། །
རྣ་བར་གསལ་ལེར་བརྗོད་མཁས་སློབ་གྲོགས་ཚོ། །
ཆ་ལུགས་ཡ་མ་ཟུང་དུ་མི་བྱེད་པར། །
རང་རིགས་གཙིགས་སུ་གཉེར་མཁས་སློབ་གྲོགས་ཚོ། །
ཇ་ཆང་ཤ་ཡི་སྡེར་གའི་རྔམས་ཀ་ལ། །
སེམས་ན་ཧམ་པ་མེད་པའི་སློབ་གྲོགས་ཚོ། །
ཉ་མོ་འབབ་ལྡན་རྒྱུན་ལ་འཁྱུག་པ་བཞིན། ། ས་
ཤེས་བརྩོན་ཟུང་དུ་འཇུག་མཁས་སློབ་གྲོགས་ཚོ། །
་
ཏ་ཐཱ་ག་ཏའི་གསུང་རབ་སྦྱང་མེད་རུང་། །་
སེམས་དང་སྤྱོད་པ་དག་པའི་སློབ་གྲོགས་ཚོ། །
ཐ་མལབྱ་ལས་ནག་པོས་མ་གོས་པར། ་།་་
གདུལ་བྱའི་ལས་ལ་བརྩོན་པའི་སློབ་གྲོགས་ཚོ། །
ད་ལྟ་གང་ཞིག་ཤེས་བྱའི་དགའ་ཚལ་ན། །
སྙན་ངག་ལྷག་བསམ་སྒེག་པའི་སློབ་གྲོགས་ཚོ། །
ན་གཞོན་བདག་སོགས་ལྷན་དུ་མེད་ན་ཡང་། །་
ཡིད་ཀྱི་ཕུད་དུ་འཛིན་པ་སློབ་གྲོགས་ཚོ། །
་
་
པ་ཏྲའི་རིས་བཞིན་མཛེས་པའི་ར་བ་ནས། །
ཡང་དག་བྱ་ལས་གཙང་བའི་སློབ་གྲོགས་ཚོ། །
ཕ་མ་གཅིག་ལས་མཆེད་པ་མ་ཡིན་མོད། ། །
བརྩེ་འདང་སྤུན་ལས་ལྷག་པའི་སློབ་གྲོགས་ཚོ། །
བ་མོ་ལྟར་དུ་ཆ་ལུགས་རྫོབ་ན་ཡང་། །



དྲན་པ་ཁ་ཚིག་གསལ་བའི་སློབ་གྲོགས་ཚོ། །
མ་འོངས་ཡིད་ཀྱི་ཕུགས་བསམ་ལ་སོགས་པ། །
དུས་གསུམ་ཡིད་ལ་འཆང་བའི་སློབ་གྲོགས་ཚོ། །
ཙ་ན་ཡིན་ཡང་རྡུལ་གྱིས་གཡོགས་པ་ཡི། །
མཁར་ནས་སེམས་སུ་ཉལ་བ་སློབ་གྲོགས་ཚོ། །
ཚ་གྲང་ས་ཆུ་ལུས་ལ་མི་འཕྲོད་པའི། །་
ས་མཐའི་ཡུལ་ནས་དྲན་པའི་སློབ་གྲོགས་ཚོ། །
ཛ་ལང་སྤྱོད་ངན་གོམས་པའི་གྲོགས་ངན་གྱིས། །
ལུས་སེམས་མནར་དུས་དྲན་པའི་སློབ་གྲོགས་ཚོ། །
ཝ་ལེར་ལུས་རྟེན་སེམས་ཀྱི་མཚོ་ངོགས་སུ། །
དྲན་པའི་རླབས་ཀྱིས་གཡོ་བའི་སློབ་གྲོགས་ཚོ། །
ཞ་ལུ་འབུས་འདྲའི་རིག་གཞུང་གསར་བ་ལ། །
སེམས་ཀྱི་དད་པས་བརྩོན་དང་སློབ་གྲོགས་ཚོ། །
ཟ་རིགས་གྱོན་ཆས་བསླུ་བྱེད་འཇའ་ཚོན་ལ། །
སྙིང་སྟོབས་རྟེའུ་ཆུང་མ་ཆགས་སློབ་གྲོགས་ཚོ། །
--
འ་ཅག་རིགས་རུས་བཟང་བོའི་ལ་རྒྱ་དེ། །
རྩོད་ལ་རྔུལ་ཆུ་ཐོན་དང་སློབ་གྲོགས་ཚོ། །
ཡ་རབས་ལས་ཀྱི་ལམ་ལས་མི་ལྡོག་པར། །
གངས་ཅན་རིག་པར་བརྩོན་དང་སློབ་གྲོགས་ཚོ། །
ར་བ་འདབ་དྲུག་རྒོད་པའི་གངས་འདབས་ནས། །
ཤེས་བྱའི་གསེར་ཉ་འཛིན་རོགས་སློབ་གྲོགས་ཚོ། །
་
• 8 •



ལ་སོགས་སྐད་ཡིག་ཤེས་ན་རབ་ཏུ་བཟང་། །
ཕ་སྐད་བརྗེད་དུ་མ་འཇུག་སློབ་གྲོགས་ཚོ། །
ཤཁྲག་ལུས་དང་སྐད་འདི་སྦྱིན་མཁད་ཉིད། །
ཕ་མས་མངག་བཅོལ་མ་བརྗེད་སློབ་གྲོགས་ཚོ། །
ས་ཆ་ཡུལ་གྲུ་གང་ལ་ཕྱིན་ན་ཡང་། །
གྲོགས་ངའི་སེམས་འདི་མ་འབོར་སློབ་གྲོགས་ཚོ། །
ཧ་རིའི་རིག་པ་རྒོད་པའི་སློབ་གྲོགས་ཚོ། །
ཧ་ལམ་རྒྱང་དུ་གྱེས་པ་མིན་ན་ཡང་། །
ཧ་ཅང་སེམས་ནས་དྲན་ཞིང་གདུང་བ་ཡིས། །
ཧ་ཧ་དོན་སྙིང་དབེན་པའི་གཏམ་འདི་ཐལ། །
ཨ་མའི་ལྷག་བསམ་གངས་རིའི་མདང་ས་ལས་དཀར། །
ཨ་ཕའི་རེ་བ་གཙང་བོའི་རྒྱུན་ལས་རིང་། །
ཨ་རོགས་འདི་འདྲའི་ཕུགས་འདུན་བསྐང་བ་ལ། །
ཨ་ཧོ་རིག་པར་བརྩོན་དང་སློབ་གྲོགས་ཚོ། །
:- 41，
1 Eསུ
ཤེས་རིག་སྐྱེན་པའི་དགའ་ཚལ།
ཚེ་རིང་རྣམ་རྒྱལ། （གཏེར་ལེན་ཁ)
གངས་དཀར་ཤེལ་ཕྲེང་འཛིན་པའི་ལྷུན་པོ་མགོན། །
དབུ་རིར་ཉི་ཟླའི་ཐོར་ཅོག་རབ་ཏུ་བརྒྱན། །
འཇའ་ཚོན་ཐིག་ལེ་མནབས་པའི་སྐུ་མཆོག་ཉིད། །
ཁམས་གསུམ་འགྲོ་དྲུག་འདྲེན་པའི་དཔལ་དུ་བྱོན། །
མངོན་རྟོགས་ཡེ་ཤེས་རྒྱ་མཚོའི་ཀློང་དུ་བརྡོལ། །
རྨོངས་པ་འཇོམས་པའི་ཤེས་རབ་རལ་གྲི་འཆིང་། །
• • •



་
..，
，
，"，
;
བྱམས་དང་བརྩེ་བས་རྗེས་འཛིན་ཉམ་ཆུང་དག །
ཀུན་རྟོག་སད་པའི་དངོས་གྲུབ་ངག་ཏུ་བསྩོལ། ། འོ་
རབ་དཀར་ཆུ་སྐྱེས་བཞད་པའི་ལྟེ་བ་ན། །
ངང་དཀར་འཇོ་སྒེག་ལྡན་པའི་ཚངས་སྲས་མ། །
རྒྱལ་ཡུམ་ཟུང་དུ་འཇུག་པའི་ཐབས་ཤེས་ཀྱིས། །
ཤེས་རབ་སྐྱེན་པའི་དགའ་ཚལ་སྨིན་པར་བགྱིས། །
ཚད་ལྡན་བླ་མ་མེད་པའི་སྔ་རོལ་དུ། །
མངོན་མཁྱེན་སངས་རྒྱས་བྱོ་བའི་མིང་ཡང་མེད། །
བཤེས་གཉེན་ཚད་མར་འཛིན་པའི་སྲོལ་བཟང་འདི། །
འཕྲལ་ཡུན་དགེ་ལེགས་འཕེལ་བའི་རྟིང་མ་ཡིན། །
གདོད་མའི་དུས་ནས་བསྟེན་ཅིང་བསླབ་པ་ལ། །
བརྩོན་འགྲུས་བསྐྱེད་དང་གུས་པར་སྦྱོར་བ་ཡི། །
མཛངས་ཕྱིར་སློབ་པ་ལམ་གྱི་རིམ་པ་ནི། །
ཀུན་ལས་ལྷག་པའི་སྲོལ་བཟང་ཨ་ཧོ་རྨད། །་
བསམ་པ་རྣམ་དག་རང་གཤིས་ངང་རྒྱུད་བཟང་། །
བློ་རིག་རྒོད་ཅིང་དད་སེམས་མཆོག་ཏུ་དགེ །
རྟིང་སྐུལ་མྱུར་འཇུག་སྤོབས་པའི་གདེང་མཐོ་བ། །
བསིལ་ལྡན་མཁས་དབང་རྣམས་ཀྱིས་གཤིས་སུ་གྲུབ། །
ཆུང་བའི་དུས་ནས་སྦྱོར་ཀློག་གནད་དུ་འདིང་། །
ཡི་གེ་གཟབ་དང་གཟབ་མིན་ཅི་རིགས་སྦྱངས། །
གོར་མོ་རྡོ་དང་ས་དཀར་ངོས་དག་དང་། །
སྡོང་བོའི་འདབ་ལོར་སྔོན་མེད་ཡིག་རྩལ་བསླབས། །
རྩེད་མོ་དགོད་གཏམ་མདའ་ཡི་འཕོང་རྐྱེན་སོགས། །
ཅི་རིགས་ཡོན་ཏན་སློབ་པའི་གཉེན་དུ་འགྲོ ། ་་་
གཙང་བོའི་རླབས་རྒྱུན་སྤྲིན་གྱི་འདུ་འགོད་དག །
• 10 •



དཔེ་རུ་བཟུང་ནས་རང་སེམས་རྒྱང་དུ་བསྐྱེད། །
ལེགས་པ་དགྲ་ལ་ཡོད་ཀྱང་དང་དུ་ལེན། ། ་
ཉེས་པ་རང་ལ་ཡོད་ཀྱང་ནན་གྱིས་སྤོངས། །
ལེགས་ཉེས་སྤང་བླང་འབྱེད་པའི་ཀེ་ཏ་ཀས། །
རིག་པའི་ཕྱོགས་ལྷུང་རྙོག་མ་དྭངས་པར་བྱས། །
རང་གི་གནས་བབ་མཆོག་དམན་ཇི་ལྟར་ཡང་། །
རིག་པའི་འཆར་རྟོག་འཕྲོ་འདུ་རྒོད་པའི་ཞིང་། །
རིག་གཞུང་སྒྱུ་རྩལ་འཛམ་གླིང་ཡང་རྩེ་རུ། །
སོན་པའི་མི་རིགས་གཞན་དག་ཅི་ཙམ་གདའ། །
རྣམ་རིག་འདུ་ཤེས་མེ་སྟག་ཕྲ་མོས་ཀྱང་། །
རྨོངས་མུན་ལོག་རྟོག་ནགས་ཚལ་ཆེར་བསྲེགས་ཤིང་། །
ཤེས་རབ་ནོར་བུ་བསྒྲོན་པའི་སྣང་བ་ལ། །
གུས་པའི་ཐལ་མོ་མི་སྦྱོར་སུ་ཞིག་མཆིས། །
སྒྲ་དང་བརྡ་སྤྲོད་བརྟེན་པའི་རིག་སྒོ་འབྱེད། །
གཏན་ཚིགས་རིག་པས་ཚིག་དོན་འཁྲུལ་བ་གཅོད། །
བཟོ་རིག་བརྟེན་པས་ཀུན་ཕན་རྗེས་སུ་འཛིན། །
རྣམ་སད་བློ་རིག་རྒོད་པའི་དཔའ་བོ་འཁྲུངས། །
བཟོ་བསྐྲུན་འདྲེན་བྱེད་འཕྲོག་པའི་དཔལ་ལས་ཀྱང་། །
ལུས་ཅན་ན་བ་བསལ་བའི་གསོ་རིག་མཆོག ། །
གཞན་ཕན་ཁུར་འཛིན་རྨད་བྱུང་འཕྲིན་ལས་ཀྱིས། །
ནང་རིག་ཟབ་ཆོས་གནམ་འདེགས་ཀ་བ་རྙེད། །
སྙན་པའི་ངག་རིག་ཐོས་འཛིན་ཡུལ་དུ་འཇེབས། །
མིང་རིགས་རྣམ་གྲངས་འདྲེན་པའི་མངོན་བརྗོད་དང་། །
ལྕི་ཡང་ཚིག་གི་སྡེབ་སྦྱོར་བསྟེན་པ་ཡིས། །
མི་ཡུལ་ཟློས་གར་གཏམ་གླེང་ཕྲེང་བར་སྤེལ། །
• 11 •



རོལ་མོ་དཀྲོལ་ཐབས་འཚོ་རྩིས་གྲངས་དང་སྒྲ། །
གསོ་དཔྱད་ཆོས་ལུགས་བཟོ་འཕོང་གཏན་ཚིགས་དང༌། །
རྣལ་འབྱོར་ཐོས་པ་དྲན་པ་སྐར་མའི་དཔྱད། །
རྩིས་མིག་འཁྲུལ་འཁོར་ཤེས་བྱའི་བང་མཛོད་གཏམས། །
འཇིག་རྟེན་ཚད་མར་ངོས་འཛིན་བྱེད་སྟངས་དང་། །
སྣོད་བཅུད་བློ་ཡིས་གཞིགས་ཐབས་གང་ནས་ཀྱང་། །
མིང་དང་ཚིག་གིས་སྦྱོར་བའི་ཁྱད་ཙམ་ལས། །
ངེས་དོན་ཚན་རིག་བློ་འདི་སྔོན་ནས་འཕགས། །
ཤེས་རིག་སྣ་མང་འདུ་བའི་བསིལ་ལྡན་ལྗོངས། །
ཆབ་དཔལ་རིག་གསུམ་སྲིད་པའི་ཡང་རྩེ་རུ། །
འདེགས་འཇོག་བསྒྱུར་པའི་རང་སྐད་རླབས་པོ་ཆེར། །
རང་གིས་སྨད་ན་ཐམས་ཅད་སྟོང་བར་འགྱུར། །
དེའི་ཕྱིར་རང་རིགས་མི་རབས་རྗེས་མ་ཡིས། །
སྔོན་བྱོན་མཁས་པའི་བླ་མེད་མཛད་རྗེས་དང་། །
རང་གི་སྲོག་ལས་མཐོང་ཆེན་བྱེད་པའི་གཤིས། །
གཟི་བརྗིད་རིག་ལམ་འབར་བའི་རྟེན་འབྱུང་ལགས། །
སྔོན་བསགས་བསོད་ནམས་འབྲས་བུ་བསྐྱེད་པའི་ཕྱིར། །
རིག་པ་ནང་བར་འཆི་ཡང་བསླབ་ཅིང་བརྩོན། །
འཆད་དང་རྩོམ་པའི་བྱ་བའི་ཁུར་ཆེན་འདི། །
གསེར་དངུལ་རིན་ཆེན་བྲན་པའི་དོ་ཟླ་མིན། །
མདོར་ན་རང་རིག་དཔག་བསམ་ལྗོན་པའི་ཤིང་། །
ཉོན་མོངས་འགེབ་པའི་གྲིབ་བསིལ་མཆོག་ཏུ་དགེ །
དུས་ངན་སྐྱེ་བོའི་སྙིང་ལ་ཚ་བའི་དབལ། །
གནོན་པའི་གསོ་ཐིགས་གནད་དུ་ཐིངས་པར་ཤོག །
• 12，



ভিজির্বিজ্জনকানন্দ
སྤྱི་ཚོགསབརྗོད་དད་གསུམད་མདའཕྲོཝི་འཁྲི་ཤིང་།
པད་མ་འོད་གསལ་མཐའ་ཡས།
（དཀར་མཛེས）
སྐྱེ་དགུའི་བསོད་ནམས་ལྷ་ཡི་ལམ་ཡངས་པོར། །
རྡུལ་སྙེད་རྒྱལ་བའི་རང་གཟུགས་ཉིན་མོའི་མགོན། །
པད་མའི་ཐུགས་སྤྲུལ་གསང་སྔགས་གླིང་བ་སོགས། །
མཚན་ལྡན་བླ་མའི་ཚོགས་རྣམས་ཕྱག་གི་ཡུལ། །
མི་འཇིགས་བདུད་བཞིའི་གཡུལ་ལས་རྒྱལ་བའི་ལྷ། །
སྣ་ཚོགས་གདུལ་བྱའི་ཆུ་སྣོད་གཙང་མ་རུ་། །
གང་འདུལ་སྤྲུལ་བསྒྱུར་མཚན་དཔེའི་རི་དྭགས་གཟུགས། །
ཡོངས་ཤར་མཁན་ཆེན་སྨྲ་བའི་དབང་ཕྱུག་རྒྱལ། །
མགོན་དེའི་གསང་གསུམ་ཡོན་ཏན་ན་ཀྲའི་གྲོང་། །
དགེ་ལེགས་ཕན་བདེ་འབུམ་ཕྲག་གཏེར་ཆེན་གྱི། །
ཆ་ཙམ་བརྗོད་པའི་རྟོགས་བརྗོད་ཀུཎྜའི་ཚལ། །
སྐལ་བཟང་གདུལ་བྱའི་བསོད་ནམས་ཞིང་དུ་སྨིན། །
བརྗོད་བྱ་ཕུན་ཚོགས་རྣམ་ཐར་ནོར་བུའི་དཔྱ། །
རྗོད་བྱེད་ཕུན་ཚོགས་སྙན་འགྱུར་སྟོང་གི་གླུ། །
རིས་མེད་སྐལ་བཟང་རྣ་བའི་བཅུད་ལེན་དུ། །
བླངས་པས་མོས་ལྡན་དད་གུས་རྦ་རླབས་འཕྱུར། །
ཨེ་མ་རྫོགས་སངས་མི་ཡི་ཤ་ཚུགས་ཅན། །
ཆུང་ནས་མཁས་གྲུབ་གསེར་རིའི་ཕྲེང་བཏུད་དེ། །
རབ་འབྱམས་གཞུང་ལུགས་རྒྱ་མཚོའི་མཐར་སོན་ཡང་། །
བློ་འཛིན་དཔེ་ཀློག་དུས་ལས་ཡོལ་བ་མེད། །
རྣམ་མང་ཡོན་ཏན་རྒྱ་མཚོའི་གཏེར་གྱུར་ཀྱང་། །
སྦས་པའི་རྣལ་འབྱོར་བཀའ་གདམ་རིང་ལུགས་འཛིན། །
• 13 •



མ་
，
་
,
རིས་མེད་སྐྱེ་དགུའི་གཙུག་ན་མངོན་མཐོ་ཡང་། །
ཁེངས་རློམ་དྲེགས་པའི་འགྱིང་བག་རིང་ནས་སྤངས། །
འཕྲིན་ལས་མངའ་ཐང་འཛིན་མའི་མཐར་རྒྱས་ཀྱང༌། །
བྱ་བཏང་བརྟུལ་ཞུགས་རྒྱ་ལས་འདའ་བ་མེད། ། །
ཤུགས་དྲགས་སྙིགས་མའི་རྒུད་པས་ཆེས་གདུང་ཡང་། །
ལེགས་གསུང་བདུད་རྩིས་སྐལ་བཟང་གདུལ་བྱ་བསྐྱངས། །
ཁྱད་པར་ཆེར་སྙིགས་ལྔ་བདོའི་དུས་འདིར་ཡང་། །
ཡིད་སྲུབ་བདག་པོས་མངོན་སུམ་བསླུ་བའི་ཟོལ། །
ཆོས་བརྒྱད་མཛེས་མའི་ཞེན་པ་གཏན་འགོགས་པའི། །
ཚུལ་འདི་ངོ་མཚར་གཏམ་གྱི་གླེང་གཞི་ཡིན། །།
རྣམ་དཀར་བྱེ་བའི་འོད་ཆགས་མཁན་ཆེན་རྗེའི། ། །
མཚན་དཔེའི་ཁྲི་གདུགས་ཤར་རིའི་རྩེར་བཞད་པས། ། །
ཐུབ་བསྟན་ཨུ་དུམ་ཝཱ་ར་འཛུམ་པའི་ཚལ། ། ་ ་ །
རྫོགས་ལྡན་སྣང་བས་སླར་ཡང་ཀུན་ཏུ་མཛེས། །
དེ་ཚེ་ཡིད་སྲུབ་བདག་པོ་སྡེ་དཔུང་བཅས། །
བཟོད་མེད་མྱ་ངན་ཁུར་གྱིས་ཆེས་ནོན་ཡང་། ། །
གྲོལ་བ་བཞི་ལྡན་སྨན་མཆོག་བདུད་རྩི་ཡིས། །
ངེས་ལེགས་དཔལ་གྱི་རྒྱུ་ལས་འདའ་མེད་བྱས། །
སྙིགས་མའི་དུས་འདིར་བསྟན་འཛིན་ཕལ་མོ་ཆེས། །་
འདོད་ཡོན་སྒྱུ་མའི་སྣང་བ་ཆུ་ཟླའི་གར། །
བཞིན་མདངས་འཛུམ་གྱིས་བསུ་བའི་ཚུལ་བོར་ནས། །
སྲིད་པའི་ཕུན་ཚོགས་སྲིན་མོའི་གླིང་བཞིན་མཐོང་། །
མཁའ་དབྱིངས་རྒྱུ་སྐར་ཁྲོད་ན་རི་བོང་འཛིན། །
པད་མའི་ཚལ་ན་ཨུ་དུམ་ཝ་ར་བཞིན། །
ས་ཆེན་ངུར་སྨྲིག་འཛིན་པས་གང་གྱུར་ཀྱང་། །
འཕགས་ཆེན་ཁྱེད་ཀྱི་དཔེར་འོས་གཞན་གྱིས་མིན། །
བླ་མའི་བཀའ་ལུང་སྒྲུབ་ཆེད་བཤུལ་རིང་ལམ། །
འབྱོན་པའི་དཀའ་བ་བརྒྱ་ཕྲག་ལྷུར་བླངས་ནས། །
• 14 •



བཤེས་གཉེན་གསེར་གྱི་རི་བོ་འཕྲེང་མཛེས་ལྟར། །
ཟོལ་མེད་བདེ་ཆེན་འཁོར་ལོའི་རྒྱན་དུ་བསྟེན། ། ་་་་་
མདོ་སྔགས་གཞུང་ལུགས་འཛིན་མའི་ཁྱོན་ཡངས་པོར། །
མཁྱེན་དཔྱོད་གསེར་གྱི་འཁོར་ལོས་མངའ་བསྒྱུར་ཚེ། །
འཕགས་བོད་པཎ་ཆེན་བྱེ་བ་ཕྲག་བརྒྱ་ཡང༌། །ས་་་
མཁའ་སྤྱོད་རིན་ཆེན་གླིང་ནས་འདུད་ལ་རིངས། །
ཨ་ཧོ་འཕྲིན་ལས་རྣམ་བཞིའི་དྲི་བསུང་གིས། །
ས་ཆེན་རྒྱལ་ཁབ་གང་བའི་སྐྱེ་འགྲོ་ཀུན། །
་ ་
མངོན་མཐོ་ངེས་ལེགས་དཔལ་གྱིས་ཚིམ་མཛད་ཅིང་། །
རྒྱལ་བསྟན་མི་ནུབ་སྐྱོང་བའི་སྐལ་བཟང་ཐོབ། ། བ པ
མང་ཐོས་ལུང་དང་རིག་པའི་འཕྲུལ་འཁོར་གྱིས། །་་
ཀུན་རྨོངས་གཏི་མུག་གླང་པོ་བསད་པའི་མོད། །
ཆུ་སྲིན་རྒྱལ་མཚན་སྡེ་བཅས་བག་འཁུམ་ཞིང་། །་
ལྷ་རྣམས་རབ་ཏུ་དགའ་བའི་བཞད་སྒྲ་ཆེམ། །་་་
གསང་ཆེན་སྙིང་བོའི་རིམ་གཉིས་སྨན་མཆོག་གིས། །
ཐ་མལ་སྣང་ཞེན་ཨ་འཐས་ལས་རླུང་བདུདང༌། ། ས་
རིག་སྟོང་ཆོས་སྐུའི་དབྱིངས་སུ་བསྒྲལ་བ་ཡི། །
དཔའ་རྟགས་རྒྱལ་རྔ་ཆེ་དགུས་སྲིད་ན་རྡུང་། ། ་་།
དུས་ཀྱི་དམོད་པ་དྲག་པོའི་སྨག་རུམ་གྱིས། །
བདེ་སྐྱིད་སྣང་བ་དབྱིངས་སུ་ནུབ་པའི་ཚེ། །་་་་་་
ཐུགས་བསྐྱེད་གོ་ཆ་བརྟན་པོ་ལྷུར་བཞེས་ཏེ། །
མུན་པའི་གླིང་འདི་སྒྲོན་མེའི་བསྐལ་བར་བསྒྱུར། །་་
མཁྱེན་བཟང་རྣམ་པ་ཀུན་མཁྱེན་ཡེ་ཤེས་ཐུགས། ། ་་
བརྩེ་ཆེན་ཕྱག་ན་པད་དཀར་ལྡེམ་པའི་ལྷ། །
ནུས་མཐུ་གསང་བདག་དཔའ་བོའི་རྣམ་པར་རྟོག ། ་་
རིག་གསུམ་སེམས་དཔའི་སྒྱུ་འཕྲུལ་རང་གཟུགས་ངོམ། །
ཀུན་རྟོགས་ལས་ཉོན་སྒྲིབ་པ་དབྱིངས་སུ་ཞི། །་
ལུང་རྟོགས་ཡོན་ཏན་དབྱར་གྱི་མཚོ་ལྟར་རྒྱུས། ། ་
• 15 •



ཇི་སྙེད་མཁྱེན་པའི་ཡེ་ཤེས་དཔལ་ལ་དབང་། །་་
མཚན་འཛིན་ཨ་འཐས་རུ་གྲྭ་བསྒྲལ་བས་དྲག ། །
ཆོས་ཀུན་གནས་ལུགས་གཉུག་མའི་ཡེ་ཤེས་ཀྱི། ། ་་།
རང་ཞལ་མངོན་དུ་གཟིགས་པའི་རྟེན་འབྱུང་གིས། །་་་
ཅིར་སྣང་དག་པའི་རོལ་མོར་འབྱམས་ཀླས་ཏེ། ། །
ཐུན་མིན་གསང་བའི་ངོ་མཚར་བླ་ན་འབར། །པ་
སྣང་སེམས་རང་དབང་བསྒྱུར་བའི་མིག་འཕྲུལ་གྱིས། །
འབུམ་ཕྲག་སྐྱེ་བོའི་ཡིད་ཀྱི་ཞིང་ས་རུ། །
རྣམ་དཀར་ས་བོན་བསྐྲུན་པའི་དགའ་སྟོན་ལས། །
དགེ་ལེགས་འབྲས་བུའི་འཛུམ་མདངས་གཡུར་དུ་ཟ། །
རབ་འབྱམས་ཞིང་བཞུགས་སྲས་བཅས་རྒྱལ་བ་ཡི། །
སྒྱུ་འཕྲུལ་རོལ་བ་ཡེ་ཤེས་སྤྱན་ལྡན་ཚོགས། །
མཁས་དང་གྲུབ་བརྙེས་དུ་མས་ལུང་རིགས་ཀྱིས། །
ཆེད་བསྔགས་མནྡ་ར་ཡི་དོ་ཤལ་འཕྱང། །
དེ་ཚེ་བསོད་ནམས་སྤྲིན་གྱི་ལྡིང་ཁང་ནས། །
གྲགས་སྙན་དབྱར་རྔས་སྒྲ་དབྱངས་ཆེར་ལྡིར་བས། །
སྐལ་བཟང་མདོངས་མཐའི་དགའ་བའི་ཟློས་གར་གྱིས། །
ཞལ་མཇལ་གསུང་གི་བདུད་རྩིའི་རོལ་ལ་བྲེལ། །
ལེགས་བྱས་དཔལ་གྱི་འོ་མཚོ་བསྲུབས་པ་ལས། །
མདོ་སྔགས་རིག་གཞུང་ཙིན་ཏ་མ་ཎིའི་དཔྱ། །
འཛད་མེད་འཇོ་བ་ནམ་མཁའ་མཛོད་ཀྱི་འཕྲུལ། །་
སྐལ་བཟང་སྐྱེ་བོས་དཔྱིད་དུ་ངོ་མཚར་འབར། །
ཆོས་ཕུང་ཀུན་གྱི་ཡང་སྙིང་རྫོགས་པ་ཆེ། །
ཡིད་དཔྱོད་རྟོག་གེའི་འདྲ་འབག་མ་ཡིན་པར། །
ལུང་རིག་མན་ངག་ཟབ་མོའི་གསང་ལམ་ནས། །
བརྒྱུད་པས་ཆེ་གཙག་འོད་ལུས་གྲུབ་པོ་སྐད། ། ་་་་
བརྒྱུད་གསུམ་བླ་མའི་ལམ་སྲོལ་བཟང་པོ་འདི། །་་
གྲུབ་བརྙེས་རིག་འཛིན་ཀུན་གྱི་གཤེགས་ཤུལ་ཡིན། ། །
• 16 •



ཕ་རྗེས་བུ་ཡིས་ཟིན་དགོས་སྐལ་བཟང་ཞེས། །
གསུང་སྙན་བདུད་རྩི་སྙིང་གི་དབུས་སུ་སིམ། །
ལུང་རྟོགས་ཡོན་ཏན་དབྱར་མཚོ་ལྟར་རྒྱས་པའི། །
གསེར་ལྗོངས་ཀླུ་མདོ་ངེས་དོན་ཆོས་གླིང་ཞེས། །
གྲགས་པ་དོན་དང་མཐུན་པའི་ཆོས་སྡེ་ཆེ། །
འདི་འདྲ་སྔོན་མེད་གཟུར་གནས་གཏམ་དུ་གླེང་། །
ཞི་དུལ་སྤྱོད་པས་གཞན་སྣང་དབང་དུ་བསྒྱུར། །
དད་བརྩོན་དྲག་པོས་སྲིད་རྩ་དབྱིངས་སུ་བ།ཅོད། ། ་
མཐོང་ན་མི་མཐུན་མེད་པ་ཆོས་ཀྱི་གྲོགས། ། ་་་་
ལས་ལྡན་བུ་སློབ་ནམ་མཁའི་སྐར་ལྟར་བཀྲ། །
དེའི་མཐུས་འཛམ་གླིང་འཛིན་མའི་ཁྱོན་ཡངས་པོར། །
ཐུབ་བསྟན་བཤད་སྒྲུབ་ཆོས་སྡེ་ཕལ་མོ་ཆེ། །
རྗེ་འདིའི་ཞལ་སློབ་སྨྲ་བའི་དབང་ཕྱུག་ཚོས། །
མ་བཟུང་མེད་འདི་སྔོན་སྨོན་ཐུགས་བསྐྱེད་མཐུ། །
ཨེ་མ་སྐྱབས་གཅིག་བླ་མ་སངས་རྒྱས་དེས། །
བྱ་དཀའི་སྤྱོད་པ་འབུམ་ཕྲག་ཁུར་བཞེས་ནས། །་ ་
རྣམ་བཞིའི་འཕྲིན་ལས་ཕྱོགས་མཐར་རྒྱས་པའི་ཚུལ། །
གཟུགས་སུ་གྲུབ་ན་མཁའོ་ཡང་སྣོད་དུ་ཆུང་། །
མི་འཇིགས་སྟོབས་བཅུའི་རྩལ་ཆེན་ཡོངས་རྫོགས་པས། །
འཆི་བདག་བདུད་ཀྱི་གཡུལ་ངོ་ལས་རྒྱལ་ཡང་། །
སྣ་ཚོགས་འགྲོ་འདི་ཆོས་ལ་བསྐུལ་བའི་ཕྱིར། །
བཅུ་གཉིས་མཛད་བཟང་ཉམས་ཀྱི་ཟློས་གར་བསྒྱུར། །
ཐུབ་བསྟན་ལུང་རྟོགས་ནོར་བུའི་ཁང་བཟང་རྩེར། །
བཤད་སྒྲུབ་ཆོས་ཀྱི་རྒྱལ་མཚན་གཡོ་མེད་དུ། ། །
བསྒྲེངས་མཐར་གཟུགས་སྐུའི་དཀྱིལ་འཁོར་བསྡུ་བའི་ཚེ། །
གདུང་དང་རིང་བསྲེལ་གདུལ་བྱའི་སྐལ་བར་བཞག །་་་
དེ་ལྟར་གང་གི་གསང་གསུམ་ཡོན་ཏན་གྱི། ། ་
ཆ་ཙམ་བརྗོད་ལ་རྡོ་རྗེའི་ལྗགས་རྡུག་ནའང་། །
• 17 •



ཀུན་རྨོངས་མུན་པའི་དབྱིངས་སུ་ནུབ་པ་ཡི། ། ས་
སྐལ་དམན་བདག་གིས་སྨྲ་བ་འོས་མིན་ཡང་། ། ལ་ ་
གངས་ཅན་ལྗོངས་འདིར་སྒྲུབ་པའི་རྒྱལ་མཚན་གྱི། ། ང་
ཏོག་གྱུར་ཚེ་གཅིག་འོད་ལུས་གྲུབ་པ་དེས། ། སྐྱེ་
སྒྱུ་འཕྲུལ་འཛུམ་པ་ཨརྱ་སིདྷི་ཡིས། །
ལེགས་བྱས་བསོད་ནམས་དར་གྱི་སྦུད་པ་བཅས། །
གསུང་སྙན་དཔྱིད་ཀྱི་རྒྱལ་མོས་ཉེར་བསྐུལ་ཚེ། །་ དབང བ
བླ་མ་ལྷ་ལ་ལྷག་པར་དྭངས་པ་ཡི། ། པས
པ ད ་
དུས་མཐར་རིག་སྨྲ་འབུམ་གྱི་གྲལ་མཐའ་རུ།།
སྙོགས་པར་རློམ་པའི་དགེ་སྦྱོང་གཟུགས་དེས་སྤེལ། །
འདི་བྲིས་རྣམ་དཀར་དགེ་བའི་བསོད་ནམས་ཀྱིས། ། ་པ
འགྲོ་ཀུན་སྲིད་པའི་གདུང་བ་ལས་གྲོལ་ཏེ། །་་་་་་
རྙོག་བྲལ་བྱང་ཆུབ་པད་མའི་རྫིང་བུ་རུ། །་་
ཀུན་བཟང་མཆོད་པའི་སྤྲིན་ལ་རོལ་གྱུར་ཅིག །
ཚུལ་འདིར་གནས་སྐབས་མཐར་ཐུག་འབྲེལ་ཐོག་ཀུན། །
ཐེག་མཆོག་བཤེས་གཉེནགང་གིས་རྗེས་བཟུང་སྟེ། །
སྨིན་གྲོལ་བདུད་རྩིའི་དགའ་སྟོན་ལ་རོལ་ནས། །
སྐྱེ་ཀུན་བསྟན་འགྲོའི་དོན་ཆེན་སྒྲུབ་ནུས་ཤོག །་ ་
ན
གཞི་ནི་སྨནི་ཞི•ཆཞི་ནི་ནི་རི་ནི་ས་ས་གནས་ནི་རནནི་རག་ར་ཡིསཞིར་རིགས་ཞི་ནས་མི་རིམ་ནས་རགས་པ་རེ་ཞིག་ན་མནན་ནས་རིམས་ནི་བས་ཟན་ར•
ཀ་ཕྲེང་སྲུང་བ་མགྲིན་དབྱངས།
འགར་ཚེ་སྐལ་བཟང་། ， (རེབ་གོང)
ཀ་དག་འགྱུར་མེད་བདེ་ཆེན་མཁའ་དབྱིངས་ཀྱི་ཀློང་ན། །
ཁ་དོག་འོད་བརྒྱའི་འཁྱུད་པ་ཉིན་བྱེད་ཀྱི་དབང་བོ། །
ག་ལེར་བསྟན་འགྲོར་སྨན་པའི་གསུམ་ལྡན་གྱི་བླ་མ། །་
ང་ཡི་སྤྱི་གཙུག་འཁོར་ལོའི་མཛེས་རྒྱན་དུ་བཞུགས་ཤིག །
ཅ་ཅོ་འདུ་འཛི་སྤངས་ཏེ་བཤད་སྒྲུབ་སོགས་ཁོ་ནས། །
ཆ་ལུགས་ངན་རྒུའི་སྤྱོད་པ་རྒྱང་རིང་དུ་བསྲིངས་ཏེ། །་་
• 18 •



ཇ་སོགས་འདོད་ཡོན་འཛོམས་པ་ཕངས་མེད་དུ་སྦྱིན་པའི། །
ཉ་གང་སྟོན་ཟླའི་དཔལ་འཕྲོག་བླ་མ་དེ་དྲན་བྱུང་། །་་
ཏ་ཐ་ག་ཏཱའི་བསྟན་པའི་ཡང་སྙིང་གི་དགོངས་དོན། །
ཐ་དད་འགལ་མེད་ལག་མཐིལ་རི་མོ་བཞིན་རྟོགས་པས། །
ད་ལྟའི་དུས་ཀྱི་འཇམ་འགོན་བསྟན་པ་ཡི་གསལ་བྱེད། །
ན་མོ་བླ་མའི་ཡོན་ཏན་མཚུངས་མེད་དེ་དྲན་བྱུང་། །
པ་ཊུ་མཁས་མང་དབུས་ན་ལེགས་བཤད་ཀྱིས་འགྱིང་བའི། །
ཕ་མ་རིགས་དྲུག་འགྲོ་ལ་བྱམས་བརྩེ་ཡིས་གཟིགས་པར། །
བ་སྤུ་གཡོ་བའི་བརྩེ་ཆེན་ཐུགས་རྗེས་ཡི་གཏེར་ཆེན། །
མ་ལུས་འགྲོ་བའི་སྐྱབས་མཆོག་བླ་མ་དེ་དྲན་བྱུང་། ། དེ་
ཙ་ཙིག་འདིར་སྣང་བདེ་ལ་ཞེན་པ་སོགས་སྤངས་ནས། །
ཚ་ཟེར་མདངས་བཞིན་མཐའ་ཡས་སེམས་ཅན་གྱི་འགྲོ་ལ། །
ཛ་ཡའི་ལུང་རྟོགས་བདུད་རྩི་རིས་མེད་དུ་སྦྱིན་པས། །
ཝ་ལེར་གསལ་བའི་བཀའ་དྲིན་མཚུངས་མེད་དེ་དྲན་བྱུང་། །
ཞྭ་མདོག་མཚུངས་མིན་གྲུབ་མཐའི་ཆགས་སྡང་ལ་མི་ཞེན། །
ཟ་འོག་གོས་གྱོན་ཕྱི་ཡི་རྫི་བག་སོགས་མེད་པའི། །
འ་ཅག་གདོང་དམར་འགྲོ་བའི་སྐྱབས་གསུམ་གྱི་དྭངས་མ། །
ཡ་མཚན་བརྗོད་མཐའ་བྲལ་བའི་བླ་མ་དེ་དྲན་བྱུང་། །
ར་རིའི་དྲི་བྲལ་ཟླ་བའི་འོད་བརྒྱ་ལ་འཁུ་བའི། །
ལ་ལར་ཙམ་མིན་ཐབས་ཤེས་གཉིས་ཚོགས་ཀྱི་སྒོ་ནས།. །
ཤ་རིའི་བུ་ལྟར་བདེན་གཉིས་མངོན་སུམ་དུ་གཟིགས་པའི། །
ས་གསུམ་འགྲོ་བའི་བླ་མའི་ཡོན་ཏན་དེ་དྲན་བྱུང་། །
ཧ་ལཱ་ཧ་ལཱ་སྤྱན་རས་གཟིགས་དབང་གི་རྣམ་སྤྲུལ། །་ ་
ཨ་དོན་སྐྱེས་མེད་རྟོགས་པའི་དྲིན་ཅན་གྱི་བླ་མར། །
བཅོས་མིན་སྙིང་ནས་དད་པའི་གསོལ་འདེབས་ཤིག་བྱས་ན། །
འཕྲལ་ཡུན་ལེགས་ཚོགས་འགྲུབ་པའི་དངོས་གྲུབ་མཆོག་སྩོལ་ཅིག །
• 19 •



*
，
སྤྱན་གཡས་པ། (པེ་ཅིན）
རྟེན་དང་མ་རྟེན་འཇིག་རྟེན་འདི་ཞེས་ངོ་བོ་ཨེ་ཡོད་དེ། །
རྟེན་ཅིང་འབྲེལ་བ་གང་ལ་གཏུགས་ཤིང་གང་དང་འབྲེལ་བ་ན། །
སྟོང་གསུམ་ནམ་མཁའ་སྟོང་བའི་རང་བཞིན་སྟོང་བ་དེ་ཉིད་ལ། །
རྟེན་པའི་བརྟེན་གཞི་ཡལ་བར་གྱུར་ན་སྟོང་བའི་མཚན་ཉིད་མེད། །
སྐྱིད་ཅིང་སྡུག་ལ་སྡུག་ཅིང་སྐྱིད་པ་སྐྱིད་སྡུག་རང་བཞིན་དེར། །
སྐྱིད་ཡུན་རིང་ན་སྐྱིད་ཅེས་མ་གྲུབ་སྡུག་ཡང་མ་ཤེས་བཞིན། །
སྡུག་གིས་མཐར་ཕྱིན་སྡུག་ཅེས་མ་མཐོང་སྐྱིད་ཡང་མ་ཚོར་བ། ། ་
སྐྱིད་སྡུག་རྟེན་ཐོར་མ་ཤེས་འཇིག་རྟེན་སྐྱིད་སྡུག་ཚོད་འཛིན་ཅི། །
སྨག་ཅིང་སྣང་ལ་སྣང་ཞིང་མུན་པ་སྣང་མུན་རང་བཞིན་དེར། །
སྣང་བ་མུན་དང་སྨག་མུན་སྣང་བས་འབྱུང་པོའི་བྱ་ཚོགས་དང། །
དེ་ལས་གཞན་ཚོས་སྣང་མུན་ཆོས་ཉིད་ལྡོག་ནས་དབྱེ་བ་ཡི། །
མུན་སྣང་རྟེན་ཐོར་མ་མཐོང་འཇིག་རྟེན་སྣང་མུན་ཚོད་འཛིན་ཅི། །
མཐོ་ཞིང་དམའ་ལ་དམའ་ཞིང་མཐོ་བ་མཐོ་དམན་རང་བཞིན་དེར། །
དམའ་ལས་མཐོ་ཞེས་ལྷུན་པོ་གང་དེ་བྱ་ལམ་ལས་དམའ་བ། །
མཐོ་ལས་དམའ་བ་དམའ་བ་མཐོ་ཞེས་ཆུ་བོའི་བྲི་ཁ་ལྟར། །
མཐོ་དམའ་རྟེན་ཐོར་མ་མཐོང་འཇིག་རྟེན་མཐོ་དམའ་ཚོད་འཛིན་ཅི། །
ཚ་ཞིང་གྲང་ལ་གྲང་ཞིང་ཚ་བ་ཚ་གྲང་རང་བཞིན་དེར། །
ཚ་བསྲེགས་འཆི་ཞེས་ཉ་ལེབ་ཁྲོ་ཆུ་ཚ་མོའི་ནང་རྒྱུ་ཞིང་། །
གྲང་འཁྱགས་རེངས་ཞེས་འཁྱགས་གོང་རུམ་ནས་འབྱིན་རྔུབ་དལ་མེད་པ། །
ཚ་གྲང་རྟེན་ཐོར་མ་མཐོང་འཇིག་རྟེན་ཚ་གྲང་ཚོད་འཛིན་ཅི། །
• 20 •



བདེན་ཡང་རྫུན་ལ་རྫུན་ཡང་བདེན་པ་བདེན་རྫུན་རང་བཞིན་དེར། །
བདེན་པ་ལམ་ནས་བཀག་ཅིང་དཀར་པོར་ཅི་ཡང་སེར་མཐོང་བ། །
རྫུན་གྱིས་ལམ་གཤགས་གསེར་མིག་ཅན་དེས་ལྷ་ལམ་བར་ཆོད་པ། །
བདེན་རྫུན་རྟེན་ཐོར་མ་ཤེས་འཇིག་རྟེན་བདེན་རྫུན་ཚོད་འཛིན་ཅི། །
རིང་ཡང་ཐུང་ལ་ཐུང་ཡང་རིང་བ་རིང་ཐུང་རང་བཞིན་དེར། །
རིང་ནས་བསྒུགས་ཏེ་རིང་པོར་མཐོང་ཞིང་རིང་པོའི་མཐའ་མ་ཆོད། །
ཐུང་བར་བསམ་པས་ཐུང་བར་ངེས་པ་སེ་གོལ་སྒྲ་ཡལ་བ། །
རིང་ཐུང་རྟེན་ཐོར་མ་ཚོར་འཇིག་རྟེན་རིང་ཐུང་ཚོད་འཛིན་ཅི། །
འཕྲེད་དུ་གནས་པའི་མིག་ཟུང་ཉིད་དེས་གཟུགས་བརྙན་ཅིག་མཐོང་ལ། །
གཞུང་དུ་སྐྱེས་པའི་འདྲེན་བྱེད་དེ་ཡིས་གཟུགས་བརྙན་གཞན་མཐོང་བ། །
མ་གཅིག་ཐོག་མའི་ཀུན་རྫོབ་ཤེས་པས་བདེན་རྫུན་སྤྱོད་པ་གང་། །
རབ་རིབ་འཇིག་རྟེན་གསལ་ཞེས་སུ་ཡིས་ཚོད་འཛིན་ནུས། །
ཨ • འཇམ་དབྱངས་ཚུལ་ཁྲིམས། (མགོ་ལོག)
མི་ཚེ་གླུ་དབྱངས་རོལ་བའི་ཁུགས་པ་ན་རྩེན་པའི། །
སྒྱུ་མའི་ངུ་དགོད་བྱེད་པའི་རྒན་པོ་ཡི་གཟུགས་བརྙན། །
ཡུན་རིང་ཉམས་སུ་མྱོང་བའི་རྟེན་འབྱུང་གི་ཁྲོད་ནས། །
དཀར་འཇམ་ལུས་ཀྱི་ཕྱི་ནང་སྐྲན་འབུར་གྱིས་ཁེངས་བྱུང་། །
མཚམས་སྤྲིན་ས་རུ་འཁྱིལ་བའི་གྲུ་ཟུར་དུ་འཐུལ་བ། །
རུལ་དྲི་སྣ་ལ་གཟན་པའི་བྲོ་བ་རུ་འདུག་པས། །
ནང་གི་འདུ་ཤེས་སྒྱུར་བའི་ཕྱི་རོལ་གྱི་ཉམས་སྟངས། །
ཚིལ་དྲེག་ཕམ་ཉེས་གསར་བའི་བཙོན་ར་ལ་ཚུད་འགྲོ། །
ཞེ་ཐག་རྒྱབ་སྦྱོར་བསྟེན་པའི་སྨྲ་ར་ཡི་གསེང་ནས། །
བྱེ་མའི་སྙིང་གཏམ་བཙུར་བའི་ཁུ་བ་ལ་རེ་བས། །
• 21 •



，
གསོན་པོའི་མིག་གི་གྲུང་ཤ་རུས་གསེང་དུ་ལྷུང་སྟེ། །
འཕྲིན་ཡིག་སྟོང་བ་ཞིག་གི་ཤོག་བྱང་ལ་འཁྱུད་སོང་། །
ཞི་བདེ་ལྭ་བ་གྱོན་པའི་གདོད་མ་ཡི་ལམ་ན། །
མཚོན་གྱི་ལྐོག་ཚོང་འཁྲིགས་པའི་གསང་བ་དེ་མཐུག་པས། །
རྐང་རྗེན་ལག་རྗེན་འགྲོ་བའི་མངོན་ཆུང་གི་རྣམ་ཤེས། །
གཟུགས་མེད་སོ་ཁ་རྣོན་པོས་གཙབ་ཧྲལ་དུ་བཟོས་ཡོང་། །
དུད་འགྲོ་གོག་གིས་ལངས་པའི་འཇིག་རྟེན་གྱི་ཁམས་ན། །
གསང་བ་ཐང་དུ་བརྡལ་བའི་དྲ་རྒྱུ་དེ་མང་བས། །
མེ་ཏོག་འཛུམ་དཀར་ངོམ་པའི་ཞལ་རས་ཀྱི་དྭངས་སར། །
རྨིག་རྩེ་དྲག་ཏུ་སྐོར་བའི་ཕམ་ཁ་ལས་མི་འདུག །
མུན་པའི་ཁུང་བུར་གཏད་པའི་བཙན་པོ་ཡི་ཁ་སྟབས། ། ་་
ཡངས་པའི་འཇིག་རྟེན་སྐོར་བའི་ཉམ་ཆུང་ལ་ཕོག་པས། །
ལྕགས་ནག་ཁྲོལ་མར་བརྒྱུས་པའི་ན་ཟུག་དེ་དྲུད་ནས། །
ཕྱི་རོལ་བརྙས་བཅོས་འཚུབ་པའི་བྱེ་ཐང་དུ་སླེབས་བྱུང་། །
རྟོགས་པའི་ཟས་སུ་ཁ་བའི་དྲི་བ་དེ་མྱོང་ཡང་། །་ ་
སྐོམ་པའི་ཐབས་སུ་བརྟེན་པའི་བ་ཚྭ་ཡི་ཆུ་ཡིས། །
སྣོད་དྲུག་སྐྱོན་དུ་ཐེབས་པའི་གནོད་འཚེ་ལ་འབྱམས་པས། །
ལུས་ཀྱི་གཤོག་ཟུང་རྐྱོང་བའི་སྐལ་བ་ཞིག་མ་ཐོབ། །
ཟོ་སྟོང་འཛུམ་ལ་སྡང་བའི་སྐྲ་དཀར་གྱི་ཞིང་ནས། །
རྣམ་རྟོག་གཏམ་རྒྱུད་གྱེར་བའི་ཉིས་སྟོང་གི་བུ་ཆུང་། །
རྡོ་དང་དབྱུག་པའི་བྲོ་བ་ཁ་མོ་རེ་འཐུང་བཞིན། ། ་་
འཐབ་ར་སྨུག་པོའི་ཀློང་ལ་བཙན་ཐབས་ཀྱིས་ཞུགས་འགྲོ། །
མིག་ལ་ངོ་གདོང་རྫིག་པོའི་ཁྲོ་ཉམས་དེ་སྟོན་པའི། །་་
ལྕགས་ཀྱི་ཐུ་ལུམ་ཟ་བའི་གྱ་གྱུ་ཡི་ཁྲོད་ནས། །
མཛེས་སྡུག་སྙིང་ལ་བྱིན་པའི་དུག་ནག་གི་ཁ་ཟས། །
མི་ལོ་ཉེར་ལྔ་སྤྱད་ཀྱང་ཞིམ་སྣང་ཞིག་མ་སྐྱེས། །
སོས་དལ་ཉི་མར་ལྡེ་བའི་ནེ་ཙོ་ཡི་ཡུལ་ན། །་
སྐད་ཆ་ལྡོམ་པོའི་ངར་སྐད་བྲག་ཅ་ལ་འཆའ་བས། །
: 22 .



སྙན་མོའི་དབྱིངས་སུ་མངགས་པའི་སྤྲིན་ནག་གི་ཞལ་ཁེབས། །
ཉིན་མཚན་གཏན་སྡོད་བྱེད་པས་མྱ་ངན་ལས་མི་འདུག །
དཀར་བོའི་ལམ་དུ་གཞོལ་བའི་མཐུ་ལྡན་གྱི་འཁོར་དུ། །
ནག་པོའི་ལྕགས་རི་འཁྱུད་པའི་སྦྱོར་བ་དེ་རྩུབ་པས། །
གོམ་པའི་འདེགས་འཇོག་སྒྱུར་བའི་རྐང་རྗེས་ཀྱི་མེ་ཏོག །
ལས་ངན་ཐལ་བ་འཚུབ་པའི་ནག་ཉེས་ཤིག་འཁོར་བྱུང་། །
ཤ་དང་ཁྲག་གིས་བཞེངས་པ་སོར་མོ་ཡི་སྒྱུ་རྩལ་། །
ངན་པའི་ཞེ་ལ་མ་འཐད་མིག་བརྡ་ཡི་ཁྲོད་ནས། །
གླེན་པའི་འཁོར་ཚོགས་སྐུལ་བའི་ཅ་ཅོ་ཡི་སྐད་ཀྱིས། །
བརྟན་བརླིང་མི་དབང་སྙིང་ལ་བསླུ་བྲིད་ཅིག་ཐེབས་སོང་། །
གཅིག་གིས་གཅིག་ལ་རྫོབ་རྟགས་ཁ་མོ་རེ་བྱིན་པས། །
གཡོ་ལྡན་ཕྲག་དོག་རྒན་པོའི་སྡུག་བསྔལ་དེ་འཇགས་ནས། །
དྲང་བདེན་བུ་ཡིས་མྱོང་བའི་བྲན་གཡོག་གི་ལམ་ལུགས། །
མཆི་མའི་རྒྱུན་དང་ལྷན་དུ་སྔར་བཞིན་དུ་འཁྱིལ་བྱུང། །
མག་མོག་ཁམས་ནས་ཤོར་བའི་སྙན་ངག་གི་དབྱངས་རྟ། །
རྡོ་བའི་སྲུབ་ནས་བཏུས་པའི་བུ་ལོན་དེ་མང་བས། །
ཏིང་འཛིན་སེམས་གཤིས་སྐྱོར་བར་ལེགས་སྐྱེས་སུ་ཕུལ་ན། །
གསང་བའི་བརྡ་ལས་འཕྲོས་པའི་རོལ་མོ་རུ་འགྱུར་ངེས། །
སྲིད་པའི་སྒྲོན་མེ།
གཞུང་ལུགས་སྨྲ་བ་ལགཞན་དྲིང་མི་འཇོག་པའི་བདག་གི་དགེ་རྒན་རྣམས་ལ།
རྐ་སར་དགེ་འདུན་དར་རྒྱས། (རོང་བོ)
མཐའ་དག་སྐྱེ་དགུའི་སྙིང་གི་མུན། ། བཅས་མཚམས་སྲོག་ཕྱིར་གཏོང་མིན་པའི། །
བླང་དོར་རབ་གསལ་འོད་སྣང་གིས། ། ཕྱི་ནང་རབ་གཙང་པད་མའི་དཔལ། །
སེལ་མཛད་གཙུག་ནོར་སྲིད་པའི་རྒྱུན། ། སྐལ་བཟང་བུང་བའི་ཉེར་འཚོར་བཞད། །
སློབ་དཔོན་ཉི་མ་འབར་བས་སྐྱོངས། ། ཕྱི་རོལ་གཡེང་བ་ཞི་བའི་གཉེན། །
སོ་ཐར་བྱང་སྔགས་ཚུལ་ཁྲིམས་ཀྱི། ། ཉེས་པ་ལྔ་སྤོང་འདུ་བྱེད་བརྒྱད། །
• 23 •



བསྟེན་པའི་རྩེ་གཅིག་ཏིང་ངེ་འཛིན། །
འདོད་པའི་སྐྱོན་མཚང་གཞོམ་ལ་རྣོ། །
ཆོས་ཀུན་རང་བཞིན་མེད་པ་དང་། །
ཐ་སྙད་བདེན་པར་ཡོད་པ་གཉིས། །
འགལ་མེད་རིགས་པས་འཁྱེར་བཟོད་པའི། །
ཤེས་རབ་མཚན་འཛིན་འཇོམས་པའི་
དཔལ། །
མཁྱེན་རབ་ལྷ་ཡི་མེ་ལོང་དུ། །
ལྔ་རིག་རབ་གསལ་བཀྲ་བའི་འཇའ། །
སྐལ་ལྡན་མིག་གི་བདུད་རྩི་རུ། །
གསལ་བའི་བཀའ་རྩོམ་སྙིང་གི་གསོས། །
ལུང་རིགས་དཔེ་གསུམ་ལེགས་སྦྱར་བའི། །
འཆད་འདོམས་ཁོང་བར་སྐྱེལ་གཟོ་བ། ། ་
ངོ་མཚར་འཕྲུལ་གྱི་བཀོད་པ་ཞེས། ། ་་
སྐྱེ་དགུའི་ཁ་ལ་ཤུབ་བུར་བློ། ། ་་
གསུང་རབ་དགོངས་འགྲེལ་བཅས་པ་ལ། །
དགག་སྒྲུབ་དཀའ་གནད་མདུད་པའི་རྒྱུ། །
རང་སར་གྲོལ་བའི་རྩོད་ངག་སྒྲ། །་
ལོག་རྟོག་བདུད་ཀྱི་གཤེད་དུ་འབེབས། །་་
འབྲས་རང་མ་དམིགས་ཚུལ་གསུམ་གྱིས། །
གཞི་ལམ་འབྲས་གསུམ་རྣམ་འགྲེལ་བའི། །
གཞུང་ལུགས་རྩོད་དང་སྨྲ་བ་ལ། །
མཁྱེན་རབ་ཕྱོགས་གླང་སྲས་བཅས་དྲན། །
དངོས་བརྒྱད་ལྗོན་པའི་འཁྲི་ཤིང་རྩེར། ། །
བདུན་ཅུའི་དོན་བཟང་མེ་ཏོག་གིས། །
མཛེས་པ་སྙིང་གི་སྐྱེད་ཚལ་དུ། །
སྨིན་ལེགས་གཞུང་གི་ཕ་རོལ་ཕྱིན། །
གནད་གཞི་རྣམ་བདུན་གཅིག་ཏུ་བྲལ། །
གསང་ཚིག་རིགས་པའི་མཚོན་རྣོན་པོས། །
མཐའ་བྲལ་དབུ་མའི་ཟབ་གནད་ལ། །
ཕོག་པས་འཇིག་ཚོགས་ལྟ་བ་ཞིག །
བློ་ཡིས་ཤེས་བྱ་མ་ལུས་ཀུན། །
གཞི་ལྔར་བསྡུས་པ་མིང་གི་མཛོད། །
གནས་བརྒྱུད་གཞུང་དོན་སྨྲ་བའི་ལྕེར། །
དབྱིག་གཉེན་བྱིན་རླབས་བདུད་རྩིར་
འཁྱིལ། །
ཐུབ་བསྟན་རང་སྲོལ་འོ་མའི་སྙིང་། །
རང་གཞན་རྒྱུད་གྱོང་འདུལ་བའི་རྩི། །
སྟོན་པའི་དགོངས་མཐིལ་ལེགས་སྐྱོང་བའི། །
ཉམས་བཞེས་སྤྱོད་བཟང་བསྟན་པའི་རྒྱུན། །
བྱ་སྤྱོད་རྣལ་འབྱོར་བླ་ན་མེད་པའི་རྒྱུད། །
གསང་སྔགས་ཟབ་མོའི་ཕྱག་ལེན་གདམས་
པའི་གཏེར། །
བཅུད་དུ་འཁྱིལ་བའི་མཛད་བཟང་རྨད་བྱུང་
བ། །
བསྟན་འགྲོའི་ཕན་བདེའི་རིན་ཆེན་མཛོད་དུ་
སྤུངས། །
རྟག་ཆད་མཐའ་གྲོལ་ལྟཁ་དང་། །
བྱིང་རྨུགས་བྲལ་བ་འཇོག་པའི་སྒོམ། །
བཀའ་ལས་འདའ་མེད་སྤྱོད་པའི་རྒྱན། །
ཆིག་དྲིལ་རྣམ་ཐར་བསམ་ལས་འདས། །
རྔམས་མཐུག་ནང་གི་མུན་པའི་རྫོང་། །
འཛོམས་པའི་ཡོན་ཏན་ལྷུན་རྫོགས་པའི། །
སྲིད་གསུམ་སྐྱེ་རྒུའི་བླང་དོར་མིག ། །
གསལ་མཛད་སློབ་དཔོན་གཏན་གྱི་སྐྱབས། །
གང་གི་ཡོན་ཏན་རྒྱ་མཚོ་ཆེར། །
དད་གསུམ་རི་མོ་མ་རྙིང་དུ། །
སུམ་འཛོམས་དུས་བཟང་ཉིན་མོ་ལ། །
མཛད་པ་རྣམ་དཔྱོད་སོར་མོས་བཏེགས། །
• 24 •



རང་མོས་ཡིདཀྱི་འདོད་འཇོ།
(རྩོམ་སྒྲིག་འགན་ཁུར་བ། དཔལ་ལྡན)
ཤམ་བྷ་ལར་འགྲོངབ།
གཉན། (ཟི་ཁྲོན)
ལམ་ནི་ཁྲག་དྲོན་དང་རྔུལ་ཆུས་བྲིས་པའི་སྙན་ངག་འདྲ་བའི་ཚེ་སྲོག་ཡིན། དེ་་་་
བས་ཆེས་ཐོག་མ་ནས་ང་ལ་སེམས་ཁོང་ན་རྒས་རྒྱུ་མེད་པའི་རྨི་ལམ་དང་ནམ་ཡང་སོང་མི་་་
ཚོར་བའི་རང་ཉིད་ཀྱི་ལམ་ཡོད། རྐྱེན་དེའི་དབང་གིས། ཕུགས་བསམ་གྱི་གླིང་གང་རུང་
དུ་གདོང་བསྐྱོད་བྱེད་པའི་སྐུ་ཞབས་ཁྱེད་ཀྱང་དཔའ་ཞིང་བརྟུལ་ཕོད་ཡིན་འོས།
—ཁྲུང་ཁྲུང་གི་དམིགས་བསལ་གླེང་གཞི།
ནམ་རྒྱུན་ས་རུབ་ཁར འགྲོ་བ་འདིའི་མཛེས་སྡུག་གིས་བསླེས་པའི་ཕུགས་བསམ
ཐག་རིང་ཐག་རིང་གི ཁྱོད་ཀྱི་རྟོགས་བརྗོད་ལྟ་བུའི་མེ་ཏོག་གླིང་གར་འཁྱུག་བགྲོད་བྱེད
དཔའ་མཛངས་ཀྱི་མི་ཚེ་དང་ལང་ཚོ མི་མངོན་ལ་མི་གསལ་བའི་
ཁྱོད་ཀྱི་གྲིབ་གཟུགས་མག་མོག་གི་ཕ་རོལ་དུ་སྦས་སྐུང་མཛད
དེ་ནི ཁོ་ཚོ་ནར་སོན་གྱིན་པའི་གོ་རིམ་ཁྲོད
བསམ་བློ་ཞིག་དབུ་བརྙེས་པའི་བག་ཆགས་རིགས་ཤིག་རེད
གནའ་བོའི་མཛད་པ་དང་འཕྲིན་ལས ཧ་ཅང་བགྲེས་སོང་གི་ལེགས་བཤད
ང་ཚོའི་ནམ་མཁའ་དང་བར་སྣང་དུ སྒྲིབ་ནད་ལྟར་ཕོག་རྗེས
སྐྱ་རེངས་ཀྱི་ཐུ་འོག་ན བརྗིད་ཆགས་ཀྱི་བསམ་བློ་འཁུར་བའི་ཁྲུང་ཁྲུང
ཁྲུང་ཁྲུང་འགུལ་ཙམ་གནང་
ཤམ་བྷ་ལ་ནི བརྗིད་ཆགས་རིགས་ཤིག་གི་ཁ་ཕྱོགས་ཙམ་སྟེ་
ཁྲུང་ཁྲུང་གི་མཇུག་མཐའི་ལྗང་ལོར་འཚེར་བའི་ཚང་མལ་ཡིན
ང་ཚོ་ལམ་ལ་ཆས་དུས ཐོག་མར་ཁྲུང་ཁྲུང་གིས་ནམ་མཁའ་སྙེགས་ཚུལ་ལ་
རྒྱུས་ལོན་བྱ་དགོས
རྒས་དྲགས་པའི་མི་རྣམས་ཨང
• 25 •



ཁྲུང་ཁྲུང་སུ་ལས་ཀྱང སྔོན་དུ་འཕུར་ངེས་པ་ཆོས་ཉིད་ཅིག་རེད
ཁྲུང་ཁྲུང་གི་མཛུབ་ཁྲིད་འོག ང་ཚོས་དགཟོད་རང་གི་འབྱོར་ཕྱུག་དང་དགོས་འདོད་སྙེགས་འོས
འཇིག་རྟེན་གྱི་མཛེས་སྡུག་ཁྲོད ཁྲུང་ཁྲུང་གིས་དག་གཙང་གི་སྨོན་ལམ་བཏེགས་ནས་
རང་ཉིད་ཀྱི་གཏམ་རྒྱུད་འཆད་ཅིང ཐང་རིང་གི་ངོ་མཚར་གླེང
ཁྲུང་ཁྲུང་ནི བདག་གི་དཀོན་མཆོག་ཡིན་
ཁྲུང་ཁྲུང་ནམ་ཡང་འོད་གསལ་གྱི་ལམ་ཆེན་ལ་དགའ་ཞིང
ལམ་ཆེན་གྱི་སྟེང་དུ རང་ཉིད་ཀྱི་ཞབས་རྗེས་འགོད་པར་དུང
ནུབ་རླུང་གཡུག་དུས ངས་རང་ལུས་ཀྱི་མུན་ནག་དང་དབུལ་ཕོངས
ས་རྡུལ་བཞིན་སྤྲུགས་སྤྲུགས་འགའབྱས་རྗེས
རང་ཉིད་ཀྱི་གླུ་ཚིག་བསྐྱར་དུ་བྲིས་ཤིང
ཡོ་ལང་རྒྱུག་གིན་པའི་བསམ་བློ་ལ་བསྒྱུར་བཀོད་བཏང
རྒྱང་རིང་ན་རྨི་ལམ་ཞིག་ཡོད་ལ རྨི་ལམ་དེ་རང་ཉིད་ཡིན
རྨི་ལམ་དེ ཁྲུང་ཁྲུང་གི་མིག་ཀོང་ན་འགུལ་བཞིན་པའི་ཤམ་བྷ་ལ་ཡིན་
མེ་ཏོག་གི་རི་བོ་དང་ དངུལ་གྱི་ཆུ་མོ་ཤང་ཤང་བཞུར་བའི
ཁྲུང་ཁྲུང་གི་རྒས་མེད་ཀྱི་ཕུགས་བསམ་ཡིན།
དར་ལྕོག་དང་རྡེའུ་འབུམ་མང་ས་ནི ཁྲུང་ཁྲུང་གི་ཕ་ཡུལ་ཡིན་
ཁྲུང་ཁྲུང་གིས་གཤོག་སྒྲོའི་སྟེང རང་དབང་དང་སྤོབས་པ་འཁུར་ནས
གང་ས་གང་ལ་བརྗིད་ཉམས་གྱིས་འཕུར་རྗེས་
ཕ་ཡུལ་གྱི་མི་དག་ལ་མཁོ་བ་ནི རང་གི་ན་ཚོད་འདྲ་བའི་
མཐོང་ཐོས་སོ་མ་ཡིན་སྣང་བསྒོམ་ཤིང ཉར་ཚགས་བྱས་པའི་གཏམ་རྒྱུད་དང་
གསུང་སྒྲོས་མང་པོ་
ཆར་ཆུ་དང་མཉམ་པོར ཞིམ་མངར་དྲི་བསུང་འཐུལ་ལེར
ཕ་ཡུལ་གྱི་ནམ་མཁའ་ལ་དྲངས་
རྨི་ལམ་ཁྲོད གླེན་ཅེར་རེར་འཇིགས་སྣང་བཞེངས་པའི་སྤོ་བོ་དག་
ཁྲེལ་མེད་ངང་ངལ་གསོ་བརྒྱབས་ཏེ གོ་ཁ ཡང་ན་སྐྱེད་འགྲམ་ལྟ་བུའི
རང་གི་སྐྱ་ཟད་སྔོ་སྡུག་གི་ཡུལ་ལྗོངས་སུ ཐལ་མོ་སྦྱར་ཞིང་མིག་ཟུང་བཙུམས་པ་ལས
• 26 •



ཁྲུང་ཁྲུང་གིདཀའ་ཚེགས་ལ་སེམས་ཁྲལ་ཙམ་ཡང་མི་གནང་རུང
ཁྲུང་ཁྲུང རང་ཉིད་ཀྱི་ཡིད་ཆེས་དང་བློ་སྤོབས་ལ་ཁེན་ནས་ཅི་མི་སྙམ་
ང་ཚོའི་སྒེའུ་ཁུང་ཁར་འཐིབས་པའི རབ་རིབ་དང་མག་མོག་ལ་གཙང་སྦྲ་བྱོས
སང་ཉིན་གྱི་ནམ་མཁའ་ཅི་འདྲའི་གཡའ་དག་ཨང
གཅུང་བོ ཁྱོད་རང་ལོ་ན་ཚོད་ཕྲ་བས་
ཁྲུང་ཁྲུང་གིས་ཁྱེར་འོང་བའི་དཔལ་ཡོན་དང་ལོ་ལེགས་
ཁྱོད་ཀྱི་ལྟ་ཚུལ་དང ཁྱོད་ཀྱི་འདོད་བློ་ལ་ཅི་འདྲའི་འཚམ་
སུ་ཞིག་གིས ཁྲུང་ཁྲུང་ལ་བརྙས་བཅོས་ཀྱི་སྐད་ཆ་ཤབ་ཤུབ་གླེང་དུས
ཁྲུང་ཁྲུང་གིས་རང་ལུས་ཀྱི་རྔམ་བརྗིད་དང
དྲི་མེད་ཀྱི་སེམས་པ་བསྣམས་ནས
ནམ་མཁའ་མཐོན་པོའི་དབྱིངས་སུ ང་རྒྱལ་གྱིས་འཕུར་གྱིན་པའི་སྒང་ཡིན
དུས་དེར ང་ཚོའི་ཉེ་འཁོར་གྱི་མི་ཁ་ཤས་ལ་སེམས་འགུལ་ཐེབས་སྲིད་ཅིང
སེམས་འགུལ་ཐེབས་པའི་མི་དེ་ཚོས ད་གཟོད་ཁྲུང་ཁྲུང་གིས་འཚོལ་གྱིན་པ
མཐའ་ཡས་པའི་མཛེས་སྡུག་དང་ངོ་མཚར་གྱི་
རང་དབང་དང་སྤྲོ་དགའ་ལ་རོལ་བའི སེམས་ཀྱི་ལོངས་སྤྱོད་ཡིན་ཚུལ་རྟོགས་ཀྱང་སྲིད
དུས་ཚོད་ཐུང་ཐུང་ནང་
ལག་རྩལ་སོགས་ཅི་ཞིག་བསླབས་ནས རང་ཉིད་ཀྱི་འཇོན་ཐང་འཚོལ་བ་ནི་
མི་བསླུ་བའི་གདམས་ང་དང་སྟ་གོན་ཡིན
དུས་ཚོད་ཐུང་ཐུང་ནང
ལོ་རབས་ཤིག་ལ་ཡོད་འོས་པ་དག འཚོལ་ཞིང་བསྡུ་རན་ལ
མི་རབས་ཤིག་ལ་འཛོམས་དགོས་པ་རྣམས གང་ས་གང་ནས་ལེན་ཞིང་གཡོར་འོས
ལམ་ཆེན་གྱི་སྟེང་དུ ཁྲུང་ཁྲུང་གིས་རང་གི་ཡོད་ཚད
རྔུལ་ཆུ་ཁྲོམ་ཁྲོམ་ངང་བཏེགས་ནས བུ་མོ་ཚོའི་མཆུ་སྒྲོས་ལས་དམར་བའི
ཡིད་འོང་ཁྲི་ཕྲག་གི་ཐབས་ཤེས་རེ་རེ
རང་གི་ཁྱིམ་གཞིས་ལ་འགྲེམ་ཞིང་བསྩལ
སྐྱིད་ལུག་གིས་ནུར་བའི་མི་རྣམས་ཡ
ཁྲུང་ཁྲུང་ལ་ཁ་བཏགས་དང་བག་ཡོད་ཀྱི་འཛུམ་ཙམ་ཡང་མི་སྟེར་རམ་
• 27 •



ཁྲུང་ཁྲུང་གིས་བརྟུལ་ཕོད་ཀྱི་འཕག་འཚག་མ་བརྒྱབ་གོང
ང་ཚོས་སྒོ་ཕྱེ་ཤེས་པ་གལ་ཆེ་བ་ལས་་་ ་་་
སྒོ་ཕྱེས་ནས ནང་གི་དངོས་རྫས་ལ་དག་ཐེར་བཟོ་བ་གཙོ་བོ་མིན
་ ་
ཁྱོད་ཀྱིས་ཐོག་མར་སྒོ་ཕྱེ་བའི་བློ་གྲོས་ལ་སྦྱོང་བརྡར་གྱིས
དེ་ནི་གོ་རིམ་ཞིག་ཡིན གོ་རིམ་དེ་མཇུག་བསྒྲིལ་རེག་ཁར
ཁྱོད་རང་སྤོབས་པ་ཆེན་པོས་ཇི་སྲིད་དུ་བཟོད་པར་འཚལ་་་་་
མི་ལ་ལས ཁྱོད་ཀྱིས་སྒོ་ཕྱེ་མི་ཐུབ་ཟེར་ཡང་སྲིད
མི་ལ་ལས ཁྱོདཀྱིས་སྒོ་ཕྱེས་པ་ནི་གཏོར་བརླག་རེད་ཟེར་རུང་ ་ ་ ་
ཁྱོད་ཀྱིས་མེ་ལྕེ་ལྟ་བུའི་སྤོབས་པ་འཆང་སྟེ་
འཛེམ་མེད་དུ་སྒོ་ཕྱེ་དགོས
ཁྲུང་ཁྲུང་གིས་བརྟུལ་ཕོད་ཀྱི་འཕག་འཚག་མ་བརྒྱབ་གོང
ཁྱོད་ཀྱིས་ངེས་པར་དུ་སྒོ་ཕྱེ་དགོས
སྒོ་ཕྱེས་རྗེས་
ཁྲུང་ཁྲུང་མུན་ནག་ལ་གཡོལ་ནས་འབྲོ་མི་སྲིད
ཁྲུང་ཁྲུང་ནི་ང་ཚོའི་མགོན་དང་ང་ཚོའི་བཤེས་གཉེན་ཡིན
ང་ཚོ་ནི་ཁྲུང་ཁྲུང་གི་སྨོན་ལམ་དབུས
སྐར་ཆེན་བཞིན་འཛུམ་པའི་བུ་ཆུང་ཡིན
ང་ཚོ་ལམ་ལ་ཆས་དུས ཁྲུང་ཁྲུང་གིས་མཛུབ་སྟོན་འོག་
འོད་སྣང་ཁྲི་ཕྲག་གི་རབ་ཁ་སྟེགས་ནས་འགྲོ་དགོས
ཁྲུང་ཁྲུང་གིས ང་ཚོར་སྐྱེས་བུ་དམ་པའི་འཇོན་ཐང་ཁྲིད་བྱུང
སྐྱེས་བུ་དམ་པ་ནི “བྷོ་ལ་ཐུ”ལྟ་བུའི
དཔའ་རྒོད་ཀྱི་བསམ་བློའི་དར་ཆ་འཕྱར་བའི་སྨྱོན་པ་ཡིན།
སྨྱོན་པ་དེ་འདྲ་ནི སྣང་སྲིད་ཀྱི་བདེ་སྡུག་ལ་འཐབ་འཛིང་བགྱིས་པའི
བདག་ཅག་གི“ཚངས་དབྱངས་རྒྱ་མཚོ”དངོས་ཡིན
ཀྱེ གྲོགས་པོ་
ཁྱེད་ཀྱིས་ལྟོས་དང བསུང་ཞིམ་འཐུལ་བའི་མགུར་གླུ་དེ་དག་
• 28 •



མཚོ་སྐྱེས་བྱུ་རུ་བཞིན་བསྣོག་ཐབས་བྲལ
ལྷིང་འཇགས་ཀྱི་ཚོ་ཁག་ཅིག་ལ རྗེས་ལུས་དང་བླུན་རྨོངས་ཚང་ཚིང་འཁྲིགས་ཤིང
གུ་དོག་དང་རྙིང་ཞེན་མང་དྲགས་པ་ནི སྨྱོན་པ་ཉུང་བའི་རྐྱེན་གྱིས་བསླུས་
དུས་ཚོད་ཀྱི་སྔ་རོལ་དུ སྨྱོན་པ་ནི་
རང་ཉིད་ལ་ཁ་ལོ་བསྒྱུར་བའི་སངས་རྒྱས་ཏེ
དུས་སྐབས་གང་རུང་ལ སྨྱོན་པས་ཉིན་ཐོ་འབྲི་དུས
གློག་འཁྱུག་པ་ལྟར མཚར་སྡུག་ངང་འབྲི་སྲིད་ལ
རླབས་ཆེན་གྱི་དགོངས་བཞེད་དག་ཀྱང གློག་འཁྱུག་པ་ལྟར་འབྲི་སྲིད
ཁྲུང་ཁྲུང་གིས དུས་ཚོད་ལ་ཧ་ཅང་དམ་འཛིན་དང་བཀུར་བསྟི་གནང་ལ
ངལ་རྩོལ་ཡོད་ཚད་ཤིན་ཏུ་གཞུང་དྲང་ངང་སྒྲུབ་པས
ཁྲུང་ཁྲུང་གི་ཉིན་མོ་མཐའ་དག ཟང་ཟིང་མིན སྟོང་བསམ་མིན
དཔལ་འབར་གྱི་སྨོན་ལམ་བཏེགས་ནས ཁྲུང་ཁྲུང་གང་ལ་འཕུར་ན་
དེ་ན་ཕུགས་བསམ་ཡོད ང་དེ་རུ་འཁྲིད་རོགས
རྣོ་ལྕགས་ལྟ་བུའི་གཏན་འདུན་ཁྱེར་ནས ཁྲུང་ཁྲུང་གང་དུ་འཕུར་ན་
དེ་ན་བྱ་གཞག་ཡོད ང་དེ་རུ་འཁྲིད་རོགས་
ཁྲུང་ཁྲུང་གིས་གནས་སྤོར་དུས ཕ་ཡུལ་གྱི་ངོ་མཚར་ཡོད་ཚད་སྐྱེལ་འདྲེན་བྱེད་སྲིད
སྤུན་ཟླ སེམས་སྐྱོ་སྐྱོ་མ་གནང
ཁྱོད་ཀྱིས་གླུ་ཞིག་ལོངས་དང
གློ་བུར་དུ་འཛུམ་ཕྱུང་ནས་གླུ་ཞིག་ལོངས་ཡ གླུ་ལ་རིན་ཐང་ཡོད
དེ་ནི ཚང་མས་གང་ས་གང་ན
ཁྱོད་ལ་ལྐོག་ཉན་གནང་གིན་པས་ཡིན།
ཁྱོད་ཀྱིས་སྐྱ་ཐིང་ཐིང་གི་མཚེར་ཤུལ་ལ ཕྱི་མིག་མི་བལྟ་རོགས
ཁྱོད་ཀྱི་བློས་མི་ཐོངས་པ་དག སྙིང་སྟོབས་ཀྱིས་བསྐྱུར་ནས
ཐག་རིང་ཐག་རིང་དུ་སོང ཁྱོད་ད་ཐེངས་ཕྱིར་ལ་ལོག་མི་འོས་
ཁྱོད་ཁྲུང་ཁྲུང་དང་འགྲོགས་ནས་སོང རྒྱང་རིང་ནི་
• 29 •



ཁྱོད་དགའ་སའི“དངོས་ཡོད་བདེ་སྐྱིད་གླིང”ཡིན
དེ་ན རང་དབང་ཡོད འཇིག་རྟེན་ལ་ཞབས་འདེགས་ཞུས་ཆོག
དེ་ན བདེན་དོན་ཡོད མིའི་རིགས་ལ་སྲི་ཞུ་བསྒྲུབ་ཆོག
ཕ་གི་ན ལོངས་སྤྱོད་རྫོགས་པའི་ཁང་བརྩེགས་མཐོན་པོ་དང
མེ་ཏོག་གི་ར་བ་བཞུགས ད་རུང་དར་ལྕོག་ཁ་ཤས
དེ་ནི་ནམ་རྒྱུན་ས་རུབ་ཁར སེར་གྱི་ལེར
མཛེས་སྡུག་ཆེམ་ཆེམ་ངང ང་ཚོས་དྲན་མྱོང་བའི
འོད་སྟོང་དང་བདེ་དྲོད་ཀྱི“འོག་མིན་སྟུག་པོ་བཀོད་པའི་ཞིང་ཁམས”དང་འདྲ་
བརྗིད་ཆགས་ཀྱིས་བྲིས་པའི སྒོ་བྱང་གི་ཡིགེ་ལ་ལྟོས་དང
ཁྲུང་ཁྲུང་གིས་རང་གི་འོད་གསལ་གྱི་འཇིག་རྟེན་ལ་
“ཤམ་བྷ་ལ”ཞེས་ང་རྒྱལ་གྱི་མཚན་གསོལ་ཡོད་
ཁྲུང་ཁྲུང་གིས ང་ཚོའི་ལུས་ཐོག་ན་རྒས་ཀྱིན་པའི་ཐ་སྙད་ཅིག
བེད་སྤྱོད་བཏང་བ་མ་ཡིན་ནམ?
s
བློ་རྒྱ།
（ལྷ་ས）
ནུབ་ཁའི་ཉི་མ་
གསེར་མདོག་གི་ལང་ཚོ་གཉོམ་པོ་ཞིག་འཆང་ནས
འཕུར་མི་འདོད་པའི་བྱིའུ་ཆུང་བཞིན་
ཆུ་ལྷའི་ཕང་རྩེ་ནས་སུ་ཞིག་ལ་ཆགས་ཤིང་ཕྱི་མིག་ཅེར
ཞོགས་པའི་སྐྱ་རེངས་ཀྱི་ཐུ་འོག་ནས་
དགོང་དྲོའི་ནུབ་ཕྱོགས་ཀྱི་ལྷུན་པོའི་རྩེ་བར
ནུབ་ཁའི་ཉི་མ—
• 30.



ཁྱེད་ཀྱིས་རང་ཉིད་ཀྱི་དྲོད་ཁོལ་དང་ལང་ཚོ་ཡོད་ཚད་
ནོར་འཛིན་མའི་འཚར་ལོངས་ཁོ་ནའི་ཆེད་དུ་
ཕངས་སེམས་དང་སྡུག་ཡུས་ཀྱི་སྤྲིན་ནག་དང་རྒྱང་དུ་བཀྱེད་ནས
མི་ཡུལ་ལ་ཡོངས་སུ་ལེགས་སྐྱེས་སུ་ཕུལ་ཟིན་པས
ད་ཁྱེད་ཉིད་བློ་བདེ་མོས་ལམ་དུ་བཞུད་ཆོག་ཨང
འོན་ཏེ ནུབ་ཁའི་ཉི་མ་
ནུབ་ཕྱོགས་ཀྱི་ལྷུན་པོའི་སྤོ་ལས
ད་དུང་སུ་ཞིག་ལ་ཕྱིར་བལྟས་དང་འཁྲེང་སེམས་སྐྱེ་
ནོར་འཛིན་དང་བྲལ་འདོད་མེད་དམ་
ཡང་ན མཐའ་མཇུག་ཏུ་ལྷག་པའི་ལང་ཚོའི་ཟེར་མདངས་ཡོངས་རྫོགས
མི་ཡུལ་ལ་གཏོར་འདོད་པ་ཡིན
ད་ལྟ་ཁྱེད་ཉིད རླུང་ཁྲོད་ཀྱི་ལ་སྒྲོན་བཞིན
ནུབ་ཕྱོགས་ལྷུན་པོའི་ལྟག་རྒྱབ་ཏུ་འཇིག་པར་ཉེ་ཨང
ད་བར་དུ་
ཉིད་ཀྱི་དྲིན་བཟང་གི་འོད་ཟེར་གྱིས
མི་ཡུལ་གྱི་སྡུག་བསྔལ་འཇོམས་ཤིང་འཛུམ་མདངས་དཀྲོལ
ད་རུང ནོར་འཛིན་གྱིས་ལག་པད་བྲང་དུ་སྦྱར་ཏེ
ནུབ་ཁའི་ཉི་མ་ལས་པ་ལས་
ཁྱེད་ལ་སྐད་གསེང་མཐོན་པོས
“བཀའ་དྲིན་ཆེ”ཞེས་བརྗོད་པར་ནུས་པས
ཕེབས་ཤིག
ཁྱེད་ཉིད་བདེ་བར་ཆུ་ལྷའི་ཕང་འོག་ཏུ་ངལ་གསོ་བའི་ལམ་དུ་ཕེབས་ཤིག
ངའི་ཨ་མ་དང་འདྲ་བའི་ནུབ་ཁའི་ཉི་མ་
• 3
，



དྲན་པ་་་སུཕཞུར་པའ༧་ཟླ།
ལྷ་འབུམརྒྱལ།
གློ་བུར་དུ་ཁྱོད་རང་དྲན།
མཚན་མོ་ཞིག་གི་ལྷིང་འཇགས་ཁྲོད
ངས་ཁྱོད་གློ་བུར་དྲན་བྱུང
དབྱར་གཞུང་དེའི་ཚ་བ་དང་ལྗང་ནེམ་ང་ཚོའི་རྒྱབ་ལྗོངས་སུ་བབས་ནས
མཛེས་སྡུག་གི་ཞལ་རས་དང་འཇོ་སྒེག་གིས་ངའི་སྐྱོ་གདུང་བཀུགས་འོངས
དེ་དུས ངས་ཁྱོད་མི་གླེང་བའི་ཁ་བརྡ་ཞིག་གང་ན་ཡོད
དེ་དུས ངས་ཁྱོད་མི་དྲན་པའི་ཁོམ་ལོང་ཞིག་ཅི་ཙམ་གདའ
བྲལ་སླ་ཡང་བརྗེད་དཀའ་བའི་སྙིང་སྡུག་ཁྱོད
ངའི་བརྩེ་དུང་གི་ཉི་འོད་ཁྲོད་ཀྱི་མེ་ཏོག་རྐང་གཅིག་སྟེ
དེ་ལྟར་སྡུག་ཡུས་མང་པོའི་སྐྱེས་པ་ཞིག་གི་ལྡུམ་ར་ལས
སོམ་ཉི་དང་ལྷན་དུ་མཛེས་པའི་ལང་ཚོས་བརྟས་བྱུང
སྲིད་པའི་ཕོ་བྲང་འདི་ན་འུ་གཉིས་ཁོ་ན་ཡིན
ང་དེ་ལྟར་འཕྲུལ་ནས
ཟས་ཞིམ་པོ་ཡིན་ཡང་བྲོ་བ་དང་བྲལ་ཞིང
གོས་འཇམ་པོ་ཡིན་ཡང་རེག་བྱས་མ་ཚོར
ཉི་ཤར་ནས་ཉི་ནུབ་པར་ཁྱོད་རང་དྲན།
ཁྱོད་དྲན་པའི་ཟབ་ཚད་ངའི་སྙན་ངག་གིས་མ་འཁྱོངས་
ངས་འཁྱགས་སོབ་སོབ་ཀྱི་སང་ཉིན་དེ་སེམས་དུས
ངའི་དྲོད་ལམ་ལམ་གྱི་རྒྱབ་རྟེན་དེ་ཁྱོད་རང་ཡིན་ན་སྙམ
ཁྱོད་ཀྱི་མཉེན་ལྕུག་གི་ལུས་པོ་དེས་ཅི་ཡང་མི་འགོག་ཅིང་
གང་ལའང་ཕར་རྒོལ་བྱེད་མི་ནུས་རུང
• 32 •



r
*
ཁྱོད་ཡོད་ཚེ་ང་ལ་དབྱར་དགུན་སྟོན་དཔྱིད་ཀྱི་དུས་ཚིགས་ཡོད་ལ
ཁྱོད་ཡོད་པས་ང་ལ་དགའ་སྐྱོ་ཆགས་སྡང་གི་ཚོར་འདུ་ཡོད
འདི་ལྟར་སེམས་གྱིན་མཉམ་རེ་འཇོག་དུས
འུ་གཉིས་དངོས་ནས་སྔ་མོ་ནས་གྱེས་ཟིན་ལ་
གནམ་སྔོན་པོ་གཅིག་གི་འོག་དང
ས་དོག་མོ་གཅིག་གི་སྟེང་དུ་
ཕྱོགས་གཉིས་ལ་འཕུར་བཞིན་པ་གཞི་ནས་ཚོར
ཁྱོད་ཀྱི་འཕྲིན་ཡིག
ཁྱོད་ཀྱི་འཕྲིན་ཡིག་ཁེར་རྐྱང་གིས་འཕུར་འོངས་ཤིང
ངའི་སེམས་པའི་དཀྱིལ་འཁོར་ལ་བབས་
“ང་ཁྱོད་ལ་དུངས”པའི་ཡིག་འབྲུ་སྙི་མོར
ཆགས་ཞེན་ཀྱིས་ཁེངས་པ་ངས་ད་དུང་བརྗེད་མེད་
བདག་འཛིན་གྱི་འཇིག་རྟེན་འདི་ནས
བརྩེ་དུང་གི་སེམས་གཏམ་ཐོས་པ་ཐོག་དང་པོ་ཡིན
ང་ཚོའི་འཕྲིན་ཡིག་གིས་ལྗིད་ཏིག་ཏིག་གི་འདོད་བརྩེ་ཁུར་མྱོང་ལ་
ང་ཚོའི་འཕྲིན་ཡིག་གིས་འོད་ལམ་ལམ་གྱི་འབྱུང་འགྱུར་བཏེགས་ཀྱང་མྱོང
ཞེ་འདང་གིས་བརླན་པའི་འཕྲིན་ཡིག་དེ་ཨང
འཇིག་རྟེན་གཞན་ཞིག་གི་གཏམ་ཡན་དུ་བརྫུས་ཟིན་པས
ད་ལྟ་རང་རང་གི་མགོ་བསྒུར་ཏེ་བསམ་བློ་རེ་གཏོང་དུས་
མི་ལོ་ཉི་ཤུའི་ལོ་ཟླ་དེ་ཇི་འདྲའི་ཟབ་ལ
མི་ལོ་ཉི་ཤུའི་མིག་ཆུ་དེ་ཇི་འདྲའི་དྭངས
སྐྱེ་བ་གཅིག་ལ་བཤད་མི་ཕོད་པའི་གསང་གཏམ་དང
མི་ཚེ་གཅིག་ལ་འབྲི་མི་ཕོད་པའི་ཡིག་འབྲུ
དེ་ལྟར་ལྷད་མེད་སྙིང་ཁ་ལས་བཞུར་བ་མང་ནའང་
ལས་མཐུན་གྱི་སྙིང་ཉེ་མ།
རང་ལ་མི་དབང་བའི་གདམ་གསེས་ཤིག་གིས
རི་རབ་དང་གཙང་བོས་འགྲོ་འོངས་བཅད་ཅིང
རང་གིས་མི་འདོད་པའི་འགྲོ་སྟངས་ཤིག་གིས
དྲན་གདུང་དང་སྨྲེང་སེམས་ཀྱིས་ང་ཚོ་གཙེས་
ང་ཚོའི་བགྲོད་ལམ་དེར
ང་ཚོ་སྔ་མོ་ནས་སོང་ཚར་ཡང
ཁ་སང་གི་འཕྲིན་ཡིག་དེ་མཐོང་ཐེངས་རེར་
• 33 •



ང་ད་དུང་ཁེར་རྐྱང་དུ་འགྲོ་དགོས་བསམས་ལ
ང་ད་དུང་རྐང་ཐང་གིས་ལོག་ཀྱང་འོས་སྙམ་
གྱེས་གཏམ།
ཡོད་ཚད་མཇུག་སྒྲིལ་ཟིན
ཁ་བའམ་མེ་ཏོག འཁྱགས་རོམ་མམ་དྲོད་ཁོལ
ཁྱོད་ཀྱི་རྒྱབ་གཞུང་ན་བརྩེ་དུང་ལས་ལྷག་པའི་
ངའི་སྨོན་ལམ་གྱི་སྨོན་ལམ་བརྩེགས་མ་ཡོད
སྐྱེས་པ་གཅིག་གི་རུམ་ལ་ལྟུང་བའི་བུད་མེད་ཁྱོད
བུས་པ་ཞིག་གི་སྐལ་བ་རྙེད་པའི་ཨ་མ་ཁྱོད
ངའི་མཐོང་ལམ་ལས་དལ་གྱིས་མོག་གྱིན་ཡོད་མོད་ཀྱང
སྐྱེ་བ་འདི་ལ་མཚན་མོ་འདི་ཁྱོད་ཀྱི་སྐྲ་ལོ་ཡིན་ན་སྙམ་
མི་ཚེ་འདི་ལ་ཟླ་བ་འདི་ཁྱོད་ཀྱི་ཞལ་རས་ཡིན་ན་འདོད
བདེ་མོ་བྱོས རྨས་སྐྱོན་འདི་འཇིག་རྟེན་གསར་བ་རྙེད་པའི་ཐེམ་ཀ་ཞིག་ཡིན་པར་སྨོན་
བཀྲ་ཤིས་ཤོག གྱེས་བྲལ་འདི་བརྩེ་དུང་གསར་བ་འཚོལ་བའི་རྟིང་མ་ཞིག་ཡིན་པར་སྨོན
ཡུལ་གང་ཞིག་ན
ངས་རྟོག་འཆར་གྱིས་བཞེངས་པའི་མེ་ཏོག་གི་འཇིག་རྟེན་ཡོད
དུས་ནམ་ཞིག་ལ
ངས་དུང་སེམས་ཀྱིས་བསྐྲུན་པའི་རྨི་ལམ་གྱི་ཞིང་ཁམས་ཡོད
མ་དག་པའི་མི་ཡུལ་འདི་ན
གཙང་དག་གི་ཡུལ་གྲུ་ཞིག་འཚོལ་མི་ནུས་མོད
ངས་སྔར་བཞིན་འཇའ་ལྟར་མཛེས་པའི་
ཁྱོད་ཀྱི་འབྱུང་འགྱུར་ལ་འབོད་ཅིང་སྒུག
ངས་སྔར་བཞིན་གངས་ལྟར་དཀར་བའི་
ཁྱོད་ཀྱི་གཤིས་འབྱུང་དེར་སྨོན་ཞིང་འཁྲེང
དུས་ཀྱི་མཐའ་མར་ཡང
ཞེ་སྡུག་པའི་འགྱོད་གདུང་དང་མིག་ཆུ་ཁུ་སིམ་མེར་སེམས་ལ་བསྐྱིལ་ཞིང
གཡའ་དག་པའི་གསོལ་འདེབས་དང་ཁ་གཡང་རྒྱང་ལ་བསྐུར་བཞིན
ཁྱོདཀྱི་འཛུམ་མདངས་དེ་ང་རང་གི་སྟོབས་འབྱོར་དུ་གྱུར་བར་ལྟ་ལ
ཁྱོད་ཀྱི་དགོད་སྒྲ་དེ་ང་རང་གི་སེམས་གསོ་རུ་གྱུར་བར་ཉན
• 34 •



བུཝིཝེམས་ཁོག་ཉི་མ་ཆེ།།
కారంచడం
བྱ་གཞུང ： གུར་ཀུམ། （ཀོས་ནན）
དུས་ཚིགས་ཤིག་གམ བརྩེ་སེམས་ཤིག་གིས
ང་ཁྱོད་ལ་དུང དུང་བའི་དབང་གིས
ངའི་སེམས་ཁོང་ནས་བརྡོལ་བའི་སྙན་ངག་རེ་རེ
ཡུ་མོ་རྨས་མ་ཞིག་དང་སྨྲེང་གླུ་ཐན་ཐུན་རེ་
རྨི་ལམ་གྱི་ཁུགས་སོ་ནས་བལྟབས་པའི་གསེར་མདོག་གི་ཉི་མ
ནམ་ཡང་ངའི་སེམས་ཁོང་ན འོད་ལམ་ལམ་གྱིས་འབར་ཞིང
སྨེང་ཤ་ལེར་འཛུམ་དུས ང་ཅི་ཞིག་གིས་བཅུམ་པའི་རི་དྭགས་བཞིན
ཉམ་ཆུང་གིས་འཚོ
འུག་པའི་ལབ་གླེང་གི་ཁྲོད་དུ ངས་སེམས་འགྱུ་གཞན་ཞིག་ཁྱེར་ནས
ཁ་བ་འདིའི་མཐུག་ཚད་བརྗོད་མ་ནུས དེའི་རྐྱེན་གྱིས
ངས འཇིག་རྟེན་གཞན་ཞིག་གི་གྲུ་ཁ་ནས ལྷག་བསམ་རྣམ་དག་གིས
སྨོན་ལམ་འདེབས་ཡ ངའི་སེམས་ཁོང་གི་ཉི་མ་སེར་པོ།
ཁྱོད་ཡོད་པས ང་ད་དུང་གསོན་ཆོག་ལ་བགད་ཀྱང་ཆོག
དེར་མ་ཟད ངས་སྙན་ངག་གི་བདུད་རྩི་ཞིག་ཀྱང་བཞེས་ཆོག་ཨང!
མེ་ཏོག་གིས་བཞེངས་པའི་མཛེས་སྡུག་གི་ཞིང་དུ་
ང སྟོང་སྣང་གིས་བཟི་བའི་གཡུ་སྦྲང་ཆུང་ཆུང
ཞེ་ལྷོད་དུས འཇམ་ཤ་ལེ་སྣང་གླུ་སྐྱིད་པོ་
སེམས་སྐྱོ་དུས གསལ་ལྷང་ངེར་ཁྱོད་ཞལ་སྣུམ་པོ་
ཡོད་ཚད བརྩེ་དུང་གི་གཏིང་རུམ་ན་འཛུམ་པའི་འོ་ཇ་མངར་མོ་
ཡོད་ཚད ལྷད་མེད་ཀྱི་སྣང་སྟོང་གི་འཕྱོ་བའི་ཕྱེ་ལེབ་སྒེག་མོ་
ཐམས་ཅད ངའི་སེམས་ཁོང་ན་འཛུམ་པའི་ཉི་མ་སེར་པོ་སྟེ་
ཁྱོད་ནི རྟག་ཏུ་བཞུགས་པར་སྨོན་
ནམ་ཡང་བཞད་གྱུར་ཅིག
• 35 •



ཕ་ལོ་ཉབུ།
ན
ས་ས་
རྒྱ་སྟག་གི་རྩལ་དྲུག་འཛོམས་པའི་ཕོ་ལོ་ཉི་ཤུ
འབྲོང་གཡག་གི་སྤོབས་པ་མངའ་བའི་ཕོ་ལོ་ཉི་ཤུ
—བརྗོད་བྱང་།
མོག་ཆུང - བསོད་ཁོ། (ཟི་ལིང)
བྱིས་དུས་རྨི་ལམ་ནས་ཀྱང་བཙལ་བའི་ཕོ་ལོ་ཉི་ཤུ་
ད་ལྟ ཤེས་མེད་ཚོར་མེད་དུ་ཡོང་ནས
ངའི་སེམས་འགྱུ་ཉུང་བའི་ལུས་སེམས་ལ་གཡབ་མོ་བྱས
ང་ཕོ་ལོ་ཉི་ཤུའི་ལྗོན་རྩེ་ནས་ག་ལེར་སྡོད་དུས
འཇིག་རྟེན་ནི་གཏིང་མཐའ་ཡས་པའི་རྒྱུ་མཚོ་ཡིན་ཞིང
མི་ཚེ་ནི་མཚོ་ཁར་སྐྱོམ་པའི་ཀོ་གྲུ་ཡིན་པ །
གཏན་ནས་མ་ཚོར གཏན་ནས་མ་ཚོར
ཚོར་སྣང་གཞན་ཞིག་དང ལྟ་བ་གཞན་ཞིག
ཡང་ན་སྤོབས་པ་གཞན་ཞིག་གིས
ང་རང ཕོ་ལོ་ཉི་ཤུའི་ཐང་དཀྱིལ་ནས
སྐབས་རེར སྡར་མ་ཞིག་གི་ཚུལ་གྱིས་བྲོས་ཤིང
ལན་རེར སྤྲང་པོ་ཞིག་གི་ཟོལ་གྱིས་བསྡད་
ས་སྲོད་དེར
རྒན་པོ་ཞིག་གིས་རི་བོའི་ཕ་རོལ་ན་མེ་ཏོག་ཡོད་ཟེར
ལམ་འགྲམ་གྱི་བྲག་སྐྱིབས་ནས་ཕྱི་མིག་བལྟ་དུས
ཕོ་ལོ་ཉི་ཤུ་ཁུ་སིམ་མེར་ཐག་རིང་ལ་ཆས་ཟིན
2001. 5. 23
• 36 •



ཟ
....
.
，，，，，
，，，,
，
，
，，，
，，，，，，
，
，，，，
，
，
，
，
，
，，，，
， "，
，
，，，，，
，
，
，
，
，，
，，，，，，，
，
，，
，
，，，
，，
་，，，，，，，
， ，
，
，，，་
，，
，，，，，
，，，
༔
，，，་
，，
ཟ
，
， ，
，，
，
• • •
.：
.
，
，
.
ཨ་ཕ་ལགས། དོ་ནུབ་ང་རང་རྩེད་ཐང་ན་ཡོད། །
་
་
་ ་ ་
་ ་
，
*** •
• •
ཟ ，
，，，， ༔
，，，，
",• •
-•
•
•，• • •,+ • • • ，，
， ༔ : ， ，，• • •
• ,，
，,• • ༔ ,，
• • -•
•: , ， ,
， ，
， ， །་་
t
:
.
:
་:
:༣༥
:
༢
༨
.
..
.
.
.
.
རྡོ་སྦིས་ཚེ་རིང་རྒྱལ།
(ལྷ་ས)
གནམ་ས་སྒུལ་བའི་ཤོག་སྦག་གིས་དུས་སྟོན་གྱི་མཚན་མོའི་དགུང་རིམ་མེ་ཏོག་གི་
ཞིང་ཁམས་སུ་སྦྱར་བས་རྟེན་འབྲེལ་གྱི་མགོ་མ་འགྲིག
སྨག་ནག་གི་མཚན་མོ་འདི་དག་ཉིན་དཀར་ནང་བཞིན་གསལ་བར་བཏང་བས་ཕ་གིའི་
མགོན་པོ་རི་སྐེད་ཀྱི་སྤྲེའུ་བྲག་ཕུག་དེ་འདྲའི་རྒྱུས་ཡོད་ལ་
ཨ་ཕ་ལགས དོ་ནུབ་ང་རང་རྩེད་ཐང་ན་ཡོད
རྩེད་ཐང་གི་དོ་དགོང་ནི་ད་ལོའི་བོད་ཟླ་བདུན་པའི་ཞོ་སྟོན་གྱི་མཚན་མོ་རེད
དུས་ཚིགས་འདིར་ཡར་ལུང་ཁོག་གི་མཚན་མོ་བསིལ་ཞིང་འཇམ་མོད
ངའི་སེམས་པ་རླུང་བུའི་ཚུལ་གྱིས་ཁྱེད་རང་གིས་ང་བྱིས་པ་ཡིན་དུས་ལབ་པའི་མི་ལོ་
དུ་མའི་སྔོན་གྱི་གནའ་གཏམ་དག་ལ་ཡེ་ནས་ཤོར
ད་ལྟ་ང་རང་སྤྲེའུ་བྱང་ཆུབ་སེམས་དཔའ་ཇི་བཞིན་
ཉིས་སྟོང་ལོའི་ཡར་ལུང་ཁོག་གི་གྲོང་བརྡལ་ཆུང་ཆུང་
ཞིག་ཏུ་ཞག་སྡོད་བྱས་ཡོད་ལ
གཏམ་རྒྱུད་ཁྲོད་ཀྱི་བྲག་སྲིན་མོ་དང་རྩེད་ཐང་དུ་དུས་ཆད་བཏབ་ཡོད
I
སྤྲེའུ་བྱང་ཆུབ་སེམས་དཔའ་དང་བྲག་སྲིན་མོ
ཐོག་དང་པོར་ཕན་ཚུན་དུས་ཆད་བཏབ་སྟེ་བརྩེ་དུང་གི་ཐ་ཚིག་གནས་འདི་ནས་འཛམ་གླིང་
ཡོངས་ལ་གསལ་བསྒྲགས་བྱས་ཚེ།
ཁྱེད་གཉིས་ལ་རྟེན་འབྲེལ་ཞུ་མཁན་མེད་པ་ཇི་བཞིན་ཁྱེད་གཉིས་ལ་དཀྲོགས་གཏམ་
བཟོ་མཁན་ཡང་མེད་པས་
ཁྱེད་རང་གཉིས་གཏམ་རྒྱུད་ནང་བཞིན་རང་དབང་དུ་རྩེད་ར་འདི་ནས་གང་དགར་
རྩེན་ཆོག་ཨང
• 37 •



སམ་
ཨ་ཕ་ལགས དོ་ནུབ་ང་རང་རྩེད་ཐང་ན་ཡོད
རྩེད་ཐང་གི་ད་ལྟ་ནི་ལོ་ལེགས་ཀྱི་སྟོན་ཁ་རེད
བརྩེ་དུང་མོད་པའི་གྲོང་མི་ཚོ་ལག་གདང་སྦྲེལ་མཐུད་ཀྱིས་ཞོ་སྟོན་གྱི་མཚན་མོའི་
སྒོར་བྲོ་ལ་སྤྲེའུ་ཚོགས་བཞིན་བརྩེ་དུང་གིས་འཁྱུད
ག་ལེར་བསམ་ན རྩེད་ཐང་གི་སྒོར་བྲོ་ལྷག་ཏུ་སྒོར
མཚན་ལམ་རིང་མོར་གཉིད་ཡག་པོ་མ་ཁུགས་པས་ཡང་བསྐྱར་སང་ཉིན་གྱི་
འགྲུལ་བཞུད་ལ་བསམ་བློ་བཏང་
སང་ཉིན་གནམ་གཤིས་ཡག་ཏུ་འགྱུར་ན ང་ཚོས་ཡར་ལུང་ཁོག་ནས་བློ་བདེ་
བག་ཕེབས་ཀྱིས་ཆོས་མཇལ་ཡག་པོ་ཞིག་བྱེད་ཐུབ་བམ
མཚན་གཞུང་དུ གྲོགས་པོའི་སྡུར་སྒྲ་སྔར་ལས་མཐུག་ཏུ་ཕྱིན་
ཕ་ཕ་ལགས དོ་ནུབ་ང་རང་རྩེད་ཐང་ན་ཡོད
རྩེད་ཐང་གི་མཚན་ལམ་རིང་དྲགས་པས
ངས་ངེད་ཚང་གི་སྒོ་ཁ་ཕྱི་ནང་གང་སོར་ཕྱིར་དྲན་ཐེངས་གཅིག་བྱས
ཕྱིར་དྲན་ཁྲོད་ན་ཨ་ཕ་ཨ་མར་རྒས་ཉམས་ཤིག་ཤར་ཞིང
ཞོགས་པ་དེར་ཨ་མས་ངའི་རྒྱང་བཞུད་ཀྱི་སྐྱེལ་མར་ཆེད་དུ་ལྷ་མདུན་དུ་
སྒྲོན་པའི་མཆོད་མེ་
ད་དུང་ངའི་མདུན་ལྗོངས་སུ་ལྷམ་མེར་ལྟེམ་ཞིང
རླངས་འཁོར་བཞུད་ཕྱོགས་སུ་ཁྱེད་གཉིས་ཀྱི་ཨུ་ཚུགས་ཀྱིས་འབུར་
བའི་མིག་མདངས
ད་དུང་ངའི་མཚན་ལམ་ན་ལྷག་ཏུ་གསལ་ཨང
༢༠༠༠ལོའིg༩པའི་ཚེས༡ཉིན་ར།
ས
-
-
ལྷ་བུ།
(པེ་ཅིན)
，
་
སྨིན་སྟངས་ཤིག་གིས
སེམས་པའི་མེ་ལོང་ལ་བཏབ་པའི་ཧ་ངང་གིས་ཡལ་ཞིང
དྲང་འཁྱོག་གི་རི་མོ་གང་མང་མངོན་པར་གསལ་སོང
དེ་དུས་ན་ཚོད་ཀྱི་ལྗོན་རྐང་ཤིན་ཏུ་ཕྲ་བས
• 38 •



རྩེ་རུ་སྨིན་པའི་ཁུར་པོ་དེ་ལྗིད་ཏིག་ཏིག
བགྲོད་སྟངས་ཤིག་གིས
རྡོག་སྣེ་རྡོ་ལ་ཐོགས་པའི་ན་ཟུག་ཐོག་མར་མྱངས་ཤིང
རྡུལ་ཆུ་དང་མིག་ཆུས་བྲིས་པའི་རྐང་རྗེས་རྒྱབ་ནས་ལུས་སོང
དེ་དུས་ལྷགས་རླུང་གི་ཁ་ཕྱོགས་སུ •
སྐུ་ལོ་དང་ལྷན་དུ་འཕྱོ་བའི་རྒྱབ་གཟུགས་དེ་སྐྱོ་ལྷང་ལྷང་
འགུལ་སྟངས་ཤིག་གིས་
ཁོར་ཡུག་གི་མཁའ་དབུགས་ལ་གཙུབ་ཅིང་བརྡར་ནས་
འབའ་འབུར་དང་ཟུར་སྣེ་ཡོད་ཚད་འཇམ་པོར་གྱུར་སོང
དེ་དུས་ནམ་ཡང་ངོས་གཉིས་སུ་འགྲིལ་ཏེ་
བརྟན་བརླིང་ཤོར་བའི་འུ་ཐུག་དང་ཞེ་ཕམ་དེ་གྲང་བསིལ་བསིལ་
འདུག་སྟངས་ཤིག་གིས
ཧུར་ཐག་གི་གཡོ་འགུལ་ཡོད་ཚད་ལ་དར་ཁ་འགྲིག་ཅིང
རྨི་ལམ་གྱི་གཏིང་རིམ་ཞིག་ནས་སྡུར་བ་འཐེན་སོང
དེ་དུས་ཡབ་ཡུམ་གྱི་སྐྲ་ལོར་ཁ་བ་བབས་ཤིང
རེ་བཞག་གི་རི་མོ་ཡལ་བའི་ཚེ་སྲོག་དེ་འདར་ལྷེམ་ལྷེམ་
སེམས་སྟངས་ཤིག་གིས
དུས་རབས་འདིའི་གཙང་བོར་རླབས་ཕྲེང་འཕྱུར་ཞིང
མི་རབས་འདིའི་གཡོར་གྲུ་རེ་རེ་དཀའ་ཚེགས་ཀྱིས་འཕྱོ
དེ་དུས་རིགས་རྒྱུད་འདིའི་ལས་དབང་ལག་མཐིལ་དུ་བླངས་ཚེ་
གཞོན་པ་ཚོའི་གྲིབ་བརྙན་དང་མཚུངས་པའི་རང་ཉིད་ཚ་ལམ་ལམ་
བལམ
• 39 •



E
གཤིསཨ་་དུ་བྱུང་པ་ཁྲུང་ངག་པ་ལོ།
ཁྱོད་སེམས་བདེ་བར་མཛོད་དང་བརྗེད་མེད་ཡིད་ཀྱི་མེ་ཏོག་གངས་ལྷ།
འབའ་སྟོད་པད་མ་དབང་རྒྱལ། (ཨན་ཧོས)
ཁོད་ཡངས་མཁའ་ལམ་སྙེག་པའི་རྒྱང་བཞུད་ཀྱིཁྲུང་ཁྲུང་ཁེར་རྐྱང་མ་
ཁྱེད་ནི་ནམ་ཡང་ཡལ་མེད་བདག་སེམས་ཀྱི་གཏམ་རྒྱུད་རབ་རབ་ཅིག
འཁྱག་གྲང་ལ་ངར་ཁ་རྒོད་པའི་སྟོན་རླུང་གིས་སྐྱོམ་པའི་གྲུ་ཟུར་འདི་རུ་
བདུད་རྩི་བྲལ་བའི་ཆང་དམ་གྱིས་གླེང་བའི་གནའ་གཏམ་ལ་བྱུང་རིམ་བྲལ་
སླད་མེད་འཇིག་རྟེན་གྱི་སྣང་བའི་དབང་གིས
ཕན་ཚུན་ལ་བཅོལ་བའི་རེ་སྨོན་དར་ཚོན་གྱི་མདུད་པ་
གཞོམ་གཞིག་བྲལ་བའི་རྡོ་རྗེའི་དམ་བཅར་བཅིང་ཡང
ལོག་ལྟ་གཞན་དབང་དུ་ཤོར་བའི་རེ་བ་མག་མོག་ཅིག་གིས
རྙེད་ཐབས་བྲལ་བའི་ཡིད་འོང་ཞེ་འདང་གི་རྩེད་རར་ཆག་གྲུམ་ཤོར
བསིལ་རླུང་དལ་གྱིས་ལྡང་བའི་སྟོན་མཇུག་གི་ཞོགས་པར
ཕྲེང་ཐག་ཆད་པའི་དྭངས་གཙང་གི་མཆི་མས་ཡོད་ཚད་ལ་རྫོགས་ཚིག་བཀོད་
ངའི་ཡིད་ཀྱི་རི་མོར་མཛེས་པའི་ཕུལ་བྱུང་འཛུམ་མདངས་ཀྱི་ལང་ཚོ་དེ་
ནམ་ཡང་ལོངས་སྤྱོད་ཀྱི་རེ་བ་སྦོམ་པའི་
ངའི་རེ་བའི་བུ་ཆུང་གི་འདོད་པར་དུས་ཀྱིས་བསྐལ
ད་ནི་ཡང་བསྐྱར་སྟོན་མཇུག་ལ་རེག་པས
གྱེས་བྲལ་གྱི་རྨ་ཁས་ངའི་སེམས་ཀྱི་རྨི་ལམ་དཀྲོགས
གཞན་ཡུལ་འགྲིམས་པའི་ཨ་སྔོན་གྱི་ཁྲུང་ཁྲུང་དཀར་མོ་ཡ་
ཁྱོད་རང་བོར་བས་ངའི་བརྩེ་བའི་འཇིག་རྟེན་དུ་ནམ་ཡང་ཁ་བ་སྡུག
ཕྱོགས་བྲལ་གྱི་མཁའ་ལམ་རིང་མོ་ན
སྐྱོ་སྣང་ལ་སྦྱངས་པའི་རེ་སེམས་ཀྱི་སྤྲིན་དཀར་ལྷག་ཏུ་ལྡིང
༢༠༠༠༡, ༢༡ཉིན་གྱི་དགུང་མོར་གྲོང་ཁྱེར་ཧི་ཧྥེནས།
• 40 •



དུས་བཞིའི་སྦྱིན་
=
བྱམས་པ་དོན་གྲུབ་དང་པད་མ་ལྷ་སྒྲོན། （ཡུན་ནན༽
(ལ
དཕྱིད།
བྱ་ཁུ་ལོའི་གྲེ་འགྱུར་སྙན་མོའི་བསླུ་བྲིད་ཀྱིས
དྲོད་ལམ་ལམ་གྱི་རླུང་བུ་ཞིག་ལྷོ་མཐའ་ནས་འོངས་པས
སྡུག་གིས་བཅིངས་པའི་འཁྱགས་རོམ་གྱིས་དགའ་བའི་མིག་ཆུ་འདོན་བཞིན
ལྗང་མྱུག་ཁྲི་ཕྲག་གི་མལ་གོས་མཐུག་པོ་དེ་བཤུས་པར་བཏང
དབྱར།
མི་ཡུལ་གྱི་མཛེས་སྡུག་ལ་ཆགས་པའི་ཆུ་འཛིན་གྱིས
མཛའ་མཐུན་གྱི་སྦྲང་ཆར་བསིལ་མ་ས་ལ་གཏོར་ཞིང
A
སྐྱེས་སྟོབས་ཀྱིས་ཁེངས་པའི་ཡུལ་ལྗོངས་གསར་བས
ས་ལ་ལབ
སེམས་ཁམས་སུ་རྒྱུ་བའི་སྨུག་སྤྲིན་ཆམ་ལ་ཕབ་
སྟོན།
འདབ་ལོ་སེར་པོས་སེམས་ཁམས་ལ་རྨ་ཁ་བརྐོས་རྗེས་
བསླུ་བྲིད་ཐེབས་པའི་ཕྱི་མིག་ཡོད་ཚད་ལ་སྣང་འཇོག་ཅི་ཡང་མེད
མི་རྣམས་རི་ལྟར་སྤུངས་པའི་དམར་སེར་འབྲས་བུའི་ཁྲོད་ན་བྲེལ་བྲེལ་བྱེད
དགུན།
གདོན་གྱིས་བསླུས་པའི་ཁ་བ་དང་བུ་ཡུག་གི་འཐབ་འཁྲུག་བར་ནས
རང་དབང་དང་བདེ་བ་ཡོད་ཚད་རྨང་ནས་ཉམས་རྗེས
ངེས་མེད་དུ་འཁྱམས་པའི་ཚེ་སྲོག་མང་པོ་
ཡུན་རིང་བགྲངས་པའི་མ་ཎི་ཡིག་དྲུག་ལ་ཡིད་ཆེས་བྲལ་ཞིང
རྨི་ལམ་རིང་པོ་ཞིག་གི་མཇུག་བྱང་ལ་རེ་འདུག
• 4f •



རེ་སྒུག་གི་སྔོན་འགོག་
པ
ས
འོད་འཚོ། (ཟི་ལིང)
ཚར་བཅད་པ་དང་འཚམ་པ་མ་
ང་ཚོ
ལོ་ངོ་སྟོང་ཕྲག་ཅིག་ལ་
མུན་པ་དང་མཉམ་དུ་རྒས་ཀྱང
འགྲོ་སྟངས་གཞན་ཞིག་གིས
ཉི་ནུབ་ཀྱི་ཕྱི་མིག་ཟིན་
ད་གཟོད་
འུ་ཚོས དྲོད་ཁོལ་གྱི་གོ་དོན་རྟོགས་ཏེ
དགུན་གཞུང་འགྲིམ་པའི་
རྣམ་ཤེས་ཁྱུ་གཅིག་ལ་
མིག་ཆུ་གཏོར་ཞིང
མིག་ཆུའི་འགྲམ་ངོགས་ནས་
རུས་རྒྱུད་ཅིག་གི་བརྩེ་བ་གླེང
འདི་ལྟར
འུ་ཚོ ཉི་མའི་གླིང་གི་མགྲོན་པོ་
སྔ་བ་ཡིན་ལ
རང་བྱུང་གི་མཛེས་སྡུག་གླེང་མཁན་
ཐོག་མ་ཡིན་
བཙལ་ཆོག་ལ་རྙེད་ཀྱང་ཆོག་པའི་
རྨི་ལམ་མང་པོ་
རྐང་འོག་དང་ལག་མཐིལ་ནས་བཞུར
སྐབས་འདི་ལ
འུ་ཚོས འོད་སྣང་གི་ཁྲོད་ནས
རང་ཉིད་ཀྱི་ནོར་འཁྲུལ་མཐོང་འོས་མོད
མདུན་རི་བརྗིད་པོའི་གྲིབ་གཟུགས་ལ་
སུ་ཡང་སྐྲག་མྱོང
དོན་ངོ་མ་
རྒྱ་མཚོའི་གཏིང་རུམ་དང
ཡང་ན ནམ་མཁའི་སྔོ་མདོག་གླེང་ཡང
ཞབས་རྗེས་མེད་པའི་ཕ་མཐའ་དང
མིག་མཐོང་མེད་པའི་གླེང་སྣེ་ཅི་འདྲ་མང་
ཨ ལྷིང་འཇགས་ཀྱི་ཁྲོམ་པ་ཡ
འབར་བཞིན་པའི་མེ་ཕུང་གི་མཐའ་ནས
སྙན་དབྱངས་རོལ་མོ་དང་ལྷན་ཏུ་སྐོར་བྲོ་ལྡིང
སྐོར་བྲོའི་ལག་རྡང་ནི
རེ་སྒུག་གི་སྔོན་འགྲོ་ཡིན
ཡིན་ན་ཡང
ལོ་ཟླའི་འཁོར་སྐྱོད་ལ་རྨས་སྐྱོན་ཕོག་སྟེ་
༢༠༠༡, ༥. ༢༠
• 42 •



དྲན་པའི་ཟླུར་ཞིབ།
ལྕག་ཚན། (ཐུན་ཏེ)
ན
>
ན་
ས
།
..
་་།
ཁྱོད་ཀྱི་མཛེས་སྡུག་གི་འཕུར་སྟངས་དེ་
ངས་སེམས་གཏིང་ལ་ཉར་ནས
ལོ་མང་འགོར་
ཁྱོད་ལ་ཨ་རག་ལྟ་བུའི་བཟི་ཁ་དང
སིལ་ཏོག་ལྟ་བུའི་ཞིམ་མངར་ལྡན་
རི་ཆུ་སྟོང་གི་ཚུར་རོལ་ནས
ངས་ཁྱོད་ཀྱི་བདེ་སྡུག་ལ་ལྐོག་ཉན་བྱས་ཏེ
རེ་སྒུག་གི་མཆི་མ་འཐུང་བ ཐེངས་གཅིག་མིན་
སྒྲིག་ལམ་འོག་གི་ཟུར་མིག་དང
གློག་སྒྲོན་འོག་གི་གསང་གཏམ་རེ་རེ་
སང་ཉིན་ལ་བཅངས་པའི་རེ་བ་མིན་ནམ?
དེའི་ཕྱིར་ད ང་ད་དུང་གསོན་ན་འདོད
མཚན་མོ་དེར ཡ་ང་བའི་མཚན་མོ་དེར
སྔོ་ལྗང་གི་རྩེད་ར་ཆུང་ཆུང
ཕམ་ཉེས་ཀྱི་ཁ་བས་མནན་བྱུང
དེ་ནས་བཟུང
ངས་ཡོད་ཚད་འཕྲུལ་སྣང་དུ་སྒོམ་ནས་
ན་ཟུག་གི་རྨ་ཁ་ཟབ་མོ
བཟོད་བསྲན་གྱིས་ཐག་རིང་ལ་ཁུར
སྙིང་ཉེ་ལགས
དོ་ནུབ ཡོད་ཚད་བདེའམ?
ཁྱོད་ཀྱི་བདེ་སྐྱིད་ནི་ངའི་སྨོན་འདུན་ཡིན།
ཁ་བ ངའི་འཇིག་རྟེན་ལ་བབས་པའི་ལོ་མང་གི་སྐྱོ་གར
དྲན་སྣང ངས་མི་ཡུལ་ལ་བཞག་པའི་དྭངས་གཙང་གི་ལེགས་སྐྱེས
•
• 43 •



•ལྷུག་བརྗོད་ངག་གི་རོལ་དབྱངས།
（རྩོམ་སྒྲིག་འགན་ཁུར་བ། འཕགས་པ་ཐར）
ཟླ༔
༈
，
，
... ：༌
སྤྲིན་ཀརང་ལུག་ཁྱུ།
（གཞན་གཉིས)
སྤྲིན་དཀར།།
ལུག་ཁྱུ། ནམ་ཡང་རྩྭ་ཐང་ན་བཞུར་བའི་སྤྲིན་དཀར།།
སྤྲིན་དཀར། ནམ་ཡང་མཁའ་དབྱིངས་སུ་རྒྱུ་བའི་ལུག་ཁྱུ།
རྒྱུན་དུ་འབྲོག་མི་ཡི་སེམས་ཁོང་ནས་འཕྱུར་ཞིང་། གངས་དཀར་གྱི་དབུ་རྩེ་རུ་ལྡིང་བའང་
སྤྲིན་དཀར་དང། ལུག་ཁྱུ་ལས་མ་འདས།
ལུག་ཁྱུ། གཞུང་དྲང་གཤིས་འཇམ་གྱི་གྲོགས་པོ་ཞིག
སྤྲིན་དཀར། གཞན་ཕན་དངུལ་མདོག་གི་བདུད་རྩི་ཞིག
དགུན་ཁའི་མཚན་མོ།
དགུན་ཁའི་མཚན་མོར། གྲགས་འགུལ་དང་སྨྲ་བ་ཅི་ཡང་མེད་པར། ལྷིང་འཇགས་སེ།
ཁ་བ། རྨི་ལམ་གྱི་ཚུལ་དུ་འབབ་བཞིན་ཡོད།
ང་སྒེའུ་ཁུང་གི་མདུན་ནས་ཙོག་སྟེ། ཁ་རོག་གེར། ཁ་བའི་འཕུར་སྟངས་ལ་ཉན།
གྲང་འཁྱག་གིས་ངའི་རྨི་ལམ་དང་། སྨྱུག་རྩེ། དགུན་ཁའི་མཚན་མོ། དུས་ཚོད་་
ཀྱི་འཕུར་སྐྱོད་ལ་མིག་ཟུར་ཙམ་བལྟས་རྗེས། ཡང་བསྐྱར་རང་ཉིད་ཀྱི་གཏམ་རྒྱུད་གླེང་།
ངས་བཙན་གྱིས། དགུན་ཁའི་མཚན་མོ་འདིར་མགོ་བོ་བསྙེས་དུས། ། ད་གཟོད། ངལ་་
དུབ་དང་རྨི་ལམ་གཞི་གཅིག་ཏུ་འདྲེས།
ལྷ་སྒྲུང་།
མིའི་རིགས་ཀྱི་བྱིས་དུས་སུ་སྐྱེས་པའི་ལྷ་ཚོགས།
ཡོད་ཚད། འཁྲུལ་སྣང་དུ་བཟོས་ཤིང་། ཐམས་ཅད་ལ་རྟོག་བཏགས་གྱིས་བརྒྱན་པས།
ཚན་རིག་གི་རླབས་སྒྲ་ཇི་ལྟར་ཆེ་ན་ཡང་། ཚང་མའི་འདོད་ཞེན་གྱི་མིག་ཟུང་། ནམ་ཡང་།
ཁྱོད་དང་འབྲལ་མ་ཕོད།
• 44 •



་
བསྒྱུར་རྩོམ་ངག་གི་བཅུད་ལེན། (རྩོམ་སྒྲིག་འགན་ཁུར་བ། བསོད་ནམས་དར་རྒྱུས》
དཔལ་དཀདཔལ་
[ཕོ་ལན]
ཡ • ཀྲཇཡེ་ཤུ་སི་ཅིས།
(Adam Zagajewski, 1945 - )ནི་ཕོ་ལན་རྒྱལ་ཁབཀྱི་མིང་དུ་གྲགས་པའི་དེང་
རབས་སྙན་ངག་པ་དང་སྒྲུང་གཏམ་པ་ཞིག་ཡིན། ལོ་རབས60པར་ཁུ་ལ་ཁུ་ཧྥུ་སློབ་ཆེན་་་་་
ནས་མཚན་ཉིད་རིག་པའི་ཆེད་ལས་དཔྱིས་ཕྱིན་པར་སྦྱངས་ཤིང་། བརྩམས་ཆོས་གཙོ་བོ་་་
ལ་སྙན་ངག་དེབ《སྤྱི་བསྒྲཊ»(1972)དང《ཤ་ཁང»(1975)《སེང་རས»(1990)
སོགས་ཡོད།
མཚན་མོར་ངས་རྩོམ་ཡིག་བསྡུས་དེབ་བཀླགས
སྒེའུ་ཁུང་གི་ཕྱི་རུ་སྨུག་མདོག་གི་སྤྲིན་ཚོགས་བར་མེད་འཁྲིགས་
ཉིན་གཅིག་འདི་ལྟར་དངོས་བཤམས་ཁང་ལས་ཡལ
ཨ ཁྱོད! ཁྱོད་སུ་ཡིན
སྔོན་ཆད་བདག་གིས་ཁྱོད་ངོ་མི་ཤེས ད་ལྟའང
ད་དུང་ཤེས་མི་སྲིད་ལ
ང་རང་སྐྱེས་པ་ནས་འདི་འདྲའི་སྤྲོ་སྣང་གིས་ཁེངས་སམ
ཡང་ན འདི་འདྲའི་སྡུག་བསྔལ་གྱིས་གདུང་
བདག་ད་དུང་ཡང་དུས་ཡུན་རིང་བོར
རེ་སྒུག་གིས་མནར་རམ་
སྲོད་དུས མཁའ་དབུགས་ཇི་འདྲའི་དྭངས་ཤིང་གཙང་
བདག་གིས་རྩོམ་ཡིག་བསྡུས་དེབ་བཀླགས
གནའ་བོའི་སྙན་ངག་པ་སླར་ཡང་གསོན་ཞིང
བདག་གི་སེམས་ཁོངས་ནས་གླུ་དབྱངས་བླངས་
(རྡོ་དཀར་མོགཟླས་བསྒྱུར)
，45 •



སྐལ་བཟང་བུང་བའི་དགའ་ཚལ།
（རྩོམ་སྒྲིག་འགན་ཁུར་བ། ཀླུ་འབུམ་རྒྱལ)
མིག་ཆུ་དེ། ཕོ་ལོ་བཅོ་བརྒྱད་ལ་སོན་པའི་ངའི་སེམས་ཁམས་འདྲ།
ཐག་རིང་གི་ནགས་ཚལ་དེ་ནས
རོལ་དབྱངས་དེ་འགུལ་སྟངས་གཞན་ཞིག་གིས་གྲགས་དུས
གཙང་བོའི་རླབས་ཕྲེང་དེ་དགུང་ལ་འཕྱོ་ཞིང
ཞེ་འདང་གི་གྲོང་ཚོ་ཆུང་ཆུང་དེ་ཡང རེ་ཞིག་ན་བུན་གྱིས་བཟུང
ཕྱིར་མིག་ཐམས་ཅད་རྙིང་ཟིན་པའི་རྗེས་སུ
མིག་ཆུ་ནི ཕོ་ལོ་བཅོ་བརྒྱད་ལ་སོན་པའི་ངའི་སེམས་ཁམས་འདྲ་
སྐབས་དེར དུས་ཚོད་ཀྱི་ཀློང་དུ་བསྡད་ནས་
རང་དབང་གི་རེ་སྒུག་ཐེངས་ཤིག་བྱས་པ་ནི་
རང་ཉིད་བརླག་བྱེད་ཀྱི་སྐྱོ་ངལ་རེད
གཙང་བོའི་ཕར་ཚུར་ལ རྒྱལ་སྲས་དག་གིས་མིག་ཞགས་འཕེན་ལ
བུ་མོ་དག་གིས་གླུ་དབྱངས་ལེན་དུས
རྒྱང་རིང་གི་རི་བོ་ལྟ་བུའི་
ཉ་བ་དེའི་ལྕགས་ཀྱུ ཉི་འོད་ཀྱི་འོག་ཏུ་ཚིག་ཟིན་
རྒན་པོ་དེས“གཞི་ནས་ཆག་ཟིན”ཟེར་ཞོར
ལག་ཟུང་འདར་སིག་སིག་བྱེད་དུས་
མིག་ཆུ་ནི ཕོ་ལོ་བཅོ་བརྒྱད་ལ་སོན་པའི་ངའི་སེམས་ཁམས་འདྲ
དཀྱོགས་མཚམས་རེ་རེར གཡོ་འགུལ་གྱི་དུས་ཚོད་ཅིག
དེ་ནི་འཛིན་རེག་བྲལ་བའི་དེ་རིང་གི་བྲོ་བ་རེད
གྲོགས་པོ་དེས་དེ་ལྟར་ལབ་ཞོར
• 46 •



རྒོད་པོ་ཞིག་གི་འཕུར་ལམ་ལ་མཛུབ་མོས་ཀེར་དུས
མིག་ཆུ་ནི ཕོ་ལོ་བཅོ་བརྒྱད་ལ་སོན་པའི་ངའི་སེམས་ཁམས་འདྲ
-
-
-
རླུང་བུ་ཤུགས་ཀྱིས་གཡུག་ལ ཆར་བ་ཤག་ཤག་འབབ་དུས
སྦྲ་ནང་གི་ཨ་མ་གློ་བུར་སད་ཅིང་
རྨི་ལམ་དུ་མཐོང་བའི་བུ་ཆུང་གི་ཞལ་རས་ལས
ལོ་ཟླ་གང་རུང་ལ་ལྷུང་བཟེད་ཐོགས་པའི་ཉམས་སྣང་ཤར
ཨ་མས ཁ་ཚུབ་ནང་གི་ཟླ་བར་ཅེར་ཞིང
བུ་ཆུང་གི་འཛུམ་མདངས་དྲན་དུས
མིག་ཆུ་ནི་ཕོ་ལོ་བཅོ་བརྒྱད་ལ་སོན་པའི་ངའི་སེམས་ཁམས་འདྲ་
ཐག་རིང་གི་ནགས་ཚལ་དེ་ནས
རོལ་དབྱངས་དེ་འགུལ་སྟངས་གཞན་གྱིས་གྲགས་དུས
གཙང་བོའི་རླབས་ཕྲེང་དེ་དགུང་ལ་འཕྱོ་ཞིང
ཞེ་འདང་གི་གྲོང་ཚོ་ཆུང་ཆུང་དེ་ཡང རེ་ཞིག་ན་བུན་གྱིས་བཟུང
ཕྱིར་མིག་ཐམས་ཅད་རྙིང་ཟིན་པའི་རྗེས་སུ་
མིག་ཆུ་ནི་ཕོ་ལོ་བཅོ་བརྒྱད་ལ་སོན་པའི་ངའི་སེམས་ཁམས་འདྲ
སྐབས་དེར དུས་ཚོད་ཀྱི་ཀློང་དུ་བསྡད་ནས
རང་དབང་གི་རེ་སྒུག་ཐེངས་ཤིག་བྱས་པ་ནི་
རང་ཉིད་བརླག་བྱེད་ཀྱི་སྐྱོ་ངལ་རེད
(གཙོས་བོད་རིགས་སློབ་འབྲིང)
ཀོང་པོ་རི་བོ།
བསོད་ནམས་དབང་འདུས།
ཀོང་པོ་རི་བོ་
ངའི་མཁའ་དབྱིངས་མཐོན་པོར་བཏེགས་པའི་ཀ་བ་
ཀོང་པོ་རི་བོ་
• 47 •



ངའི་རྨོངས་གཉིད་སད་པར་བྱེད་པའི་ཅོང་བརྡ
དབྱར་ཟླ་ཧྲིལ་པོ་ཞིག་གི་བསམ་གཞིགས་ཁྲོད་
ངས་ཁྱེད་རང་གི་ལོ་རྒྱུས་མངོན་པར་རྟོགས
གསེར་མདོག་གིས་སྤྲས་པའི་ཉི་ཤར་གྱི་ཞོགས་པ་ཞིག་ལ་
ངསཁྱེད་རང་གི་འཛུམ་མདངས་གསལ་བོར་མཐོང་བྱུང
ཀོང་པོ་རི་བོ་
ལོ་ངོ་ཁྲི་སྟོང་མང་པོའི་ངོ་མཚར་གྱི་གསང་གཏམ་
ཁྱེད་རང་གི་བྲག་གསེབ་ཏུ་སྨིན་ཞིང
གཡུལ་འཁྲུག་ལས་རྣམ་པར་རྒྱལ་བའི་དཔའ་བོའི་མཛད་རྗེས་དག
ཁྱེད་རང་གི་གྲོག་ཤུར་རེ་རེ་ནས་འཁྲུངས
ཀོང་པོ་རི་བོ་
སྤྲེལ་རྒན་ཕ་རུ་བྱོན་སའི་ལྷ་རི་དཀར་པོ་
ཐང་དཀར་གཤོག་རྩལ་འགྲན་སའི་གཡང་རི་གཟར་པོ་
ཉི་མ དབུ་ཐོད་དུ་འཆང་ཞིང
ཟླ་བ ཕྲག་སྟེང་དུ་བསུས་
ཁྱེད་རང་གི་རྟོགས་བརྗོད་དང་རེ་སྨོན་ཡོད་ཚད
ཡར་ཀླུང་གཙང་པོའི་རོལ་དབྱངས་ཀྱིས་འཁྱེར་ཏེ
ཞི་བདེ་རྒྱ་མཚོར་ལེགས་སྐྱེས་སུ་ཕུལ་
ཀོང་པོ་རི་བོ་
ངའི་རེ་སྨོན་གྱི་མཆོད་ཁང་དུ་འབར་བའི་མར་མེ་དམར་པོ་
ངའི་མཐོང་ལམ་དུ་བཞད་པའི་དྲི་མེད་ཀྱི་མེ་ཏོག་དཀར་པོ་
ཁྱེད་རང་མཐོང་བས ངའི་རེ་སྨོན་གྱི་ཞིང་སར་ལོ་ཏོག་སྨིན
ཁྱེད་རང་མཐོང་བས ངའི་ཕུགས་བསམ་གྱི་འཇིག་རྟེན་ལ་ལྗང་བུ་འབུས
ཁྱེད་ནི མགོ་ནག་བོད་མིའི་ལོ་རྒྱུས་ཀྱི་དཔང་བོ་ཡིན་པས
ངས་ནམ་ཡང ཁྱེད་ལ་སྙན་ངག་གི་མཆོད་པ་འབུལ
ངས་ནམ་ཡང ཁྱེད་ཉིད་མགོ་སྟེང་གི་ཞྭ་བཞིན་བཀུར
(ལྷོའི་མཐོ་རིམ་སློབ་འབྲིང)
• 48 •



ཛཞི་ ཚོད་ # #
ལྕགས་ཐར་རྒྱལ།
དུས་རབས་དང་མཚན་མོ་འདིའི་ལྷག་རླུང་ཁྲོད་ནས
ལང་ཚོའི་ཟུངས་ཁྲག་གི་མཆོད་ཀོང་མེ་རུ་བསྒྲོན་ཏེ
གཤོག་རླབས་འཁྱུག་པོ་ཞིག་སྒྱུར་བཞིན་
བདེན་ལུགས་དངོས་མ་ཞིག་འཚོལ་དུ་འགྲོ་ཡ ངའི་རྒོད་པོ་ཚོ་
གདོད་མའི་སྲོལ་རྒྱུན་གྱི་བཙན་རྫོང་དེ་རུ་
གྲང་ཤུར་ཤུར་གྱི་སེམས་པ་མང་པོ་ཡུན་རིང་དུ་གཉིད་ལ་ཤོར
ཡིན་ཡང རྒོད་པོ་ཚོ་
ནུབ་བརྒྱུད་གསར་སྤེལ་ཆེན་མོའི་མཁའ་ལམ་ཡངས་པོ་ན
ཡོད་ཚད་འཕུར་ལྡིང་ལ་བྲེལ་ཞིང་ཡོད་ཚད་གསར་བཞེངས་ཀྱིས་ཁེངས
ཡོད་ཚད་བཏང་སྙོམས་སུ་བསྒྱུར་ཅིང་ཡོད་ཚད་ཞི་བདེ་ངང་འཚོ་
དེའི་ཕྱིར དུས་རབས་ཀྱི་མཁའ་རུ་རྩེན་པའི་རྒོད་པོ་ཚོ་
ཁྱོད་ཚོ་ལ་གནམ་གྲུ་ལས་མྱུར་བའི་འཕུར་རྩལ་ཡོད་ཅིང
ཁྱོད་ཚོ་ལ་ནམ་མཁའ་ལས་ཡངས་པའི་བློ་རྒྱུ་ཡོད
འབྱུང་འགྱུར་གྱི་ལས་དབང་གི་བདེ་སྡུག་ཁྱོད་ཚོར་དབང་བས་
བར་སྣང་གི་མཁའ་དབུགས་གཤོག་འགྱུར་གྱིས་གཤགས་ཏེ
འཁྱགས་རོམ་གྱིས་རྨས་པའི་ཕ་ཡུལ་ལ་འོད་སྣང་སྩོལ་རོགས
ངའི་རྒོད་པོ་ཚོ་
ཁྱོད་ཀྱི་གཤོག་རླབས་ལ་འཁྲེན་པའི་མིག་ཟུང་མང་པོ་
ཡིད་ཆེས་དང་རེ་ལྟོས་ཆེ་རུ་བགྲད་ཡོད
དེའི་ཕྱིར རྒོད་པོ་ཚོ ཤུགས་ཀྱིས་འཕུར་ཅིག
(མཚོ་ལྷོ་ཁུལ་བོད་ཡིག་སློབ་འབྲིང)
• 49 •



，。
、
，
，
་，་ ， -
，
，
，，"， "
， - "， *
：：་：་
，
：
:
་༑
，་ - - ་ ་
༔ ： ，་ ：
་
:བ
་
：：
:：:
：
:.
:;
:
--
;, •
:：
，
:
;
•
，
，
༔
，
，
，
，,
，
，
，
,
,
，
，
，
，
་
;，
• • :；,：
.:
. ：
• •
：：་：
：: :：：
༔
::：:，: ---
.
：.:
：：
ལགས། ང་རྒྱང་ལ་བཞད་འགོ།
༤ སུད་འགྲོ། :
：:：
:..
：.
..:
:
:
.
：
:
.：
::,
.
：.
:
་
•
•
1:|
་
.，
，:,
，
，
1..
:་
མོག་བུ • སྨན་བླ་ཐར།
ཨ་མ་ལགས་
ང་རྒྱང་རིང་ལ་བཞུད་འགྲོ
ཕུགས་བསམ་དང་མདུན་ལམ་གྱི་སླད་དུ་
བླུན་རྨོངས་དང་རྙོག་འཛིང་གི་ལམ་ཕྲན་ལས་བརྒལ་ཏེ
ཤེས་རིག་གི་འོད་ཟེར་འཁྱིལ་བའི་འཇིག་རྟེན་ལ་བཞུད་འགྲོ
ཨ་མ་ལགས
ང་རྒྱང་རིང་ལ་བཞུད་འགྲོ
བདེ་སྐྱིད་དང་མི་རིགས་ཀྱི་སླད་དུ་
རྟ་ནོར་དང་གཡང་དཀར་གྱི་འབའ་སྒྲ་ལས་བརྒལ་ཏེ་
ཤེས་རིག་གི་དབྱངས་རྟ་གྱེར་བའི་སྐྱེད་ཚལ་ལ་བཞུད་འགྲོ་
（མཚོ་ནུབ་ཁུལ་མི་རིགས་དགེ་འོས་སློབ་གྲྭ）
རི་གྲོང་ན།
རྡོ་རྗེ་སྐྱབས།
རི་གྲོང་ན།
སད་ཀྱིས་བཅོམ་པའི་མེ་ཏོག་གིས
རང་དབང་ལ་སྨོན་འདུན་བསྐུར་ཞིང
རྡུལ་གྱིས་གོས་པའི་ལྗང་མྱུག་ཚོས་
ཕྱི་རོལ་གྱི་འོད་སྣང་དང་སྦྲང་ཆར་ལ་རེ་སྒུག་བྱེད
རི་གྲོང་ན་
• 50 •



སད་མ་ཐུབ་པའི་གྲོང་ཚོ་སྨུག་པོ་
སྡུར་དབྱངས་ཀྱི་ཀློང་ན་འཁྱམས་ཤིང
སྲ་མཁྲེགས་ཅན་གྱི་རྡོ་བའི་ཚོགས་ཀྱིས
གནའ་བོའི་བྱུང་བ་བསྐྱར་ཟློས་དང་
ཨུ་ཚུགས་ཀྱི་སེམས་གཤིས་གྱོང་བོ་གཏན་སྲུང་བྱེད
རི་གྲོང་ན་
ཤ་འཁོན་གྱི་རླུང་དམར་དྲག་ཏུ་ལྡིང་ཞིང
ཕྱོགས་ཞེན་གྱི་ན་བུན་ཧ་ཅང་མཐུག་
རི་གྲོང་ན་
ང་ཚོའི་ཚེ་སྲོག་གི་རང་མདངས་མངོན་པའི་གངས་རི་དང་གཙང་བོ།
ད་དུང མཇུག་མཐའི་ཟུངས་ཁྲག་འབུལ་སའི་རི་ཀླུང་ཡང་ཡོད
(བསང་ཆུ་རྫོང་བོད་རིགས་སློབ་འབྲིང)
དྲན་རྟོགས་བྱིའུའི་གཤོག་རླབས།
ཙ
ཚ
པད་མ་ཚེ་རིང་།
པད་མ་ཚེ་རིང།
*
*་་
:
::་
：：་
རྨོངས་པའི་རྒྱ་རུ་ཚུད་པའི་བུ་ཆུང་ངར། །
ཐུགས་རྒྱུད་བཅུད་ཀྱིས་གཏམས་པའི་འོ་མཚོ་ལས། །
རྨོངས་རྒྱ་ལྷུར་གྱིས་འཇོམས་པའི་དངོས་གྲུབ་ཅིག །
ངག་དབང་ལྷ་མོས་མྱུར་དུ་བསྩོལ་ཅིག་གུ། །
བཟང་བོ་མཚམས་རེར་ངན་དུ་འགྱུར་བ་ལ། །
ངན་པ་ལན་རེར་བཟང་དུ་འཛིན་པ་བཅས། །
བཟང་ངན་མི་གསལ་མུན་པའི་རྣམ་ཐར་ལ། །
གཏིང་དཔག་ཚད་མས་འབྱེད་པ་ཐབས་ཀྱི་མཆོག །
ཚུལ་འཆོས་དང་ནི་དོན་དངོས་གཞི་གྲུབ་ཆོས། །
ཚངས་པར་སྤྱོད་པ་ལོག་ལྟ་འཁྲུལ་བའི་ལུགས། །
• 51 •



སྣང་བ་དང་ནི་མུན་པ་ཁ་གཏད་སྲོལ། །
རྟོག་གེ་རིག་ལམ་ཐབས་ཀྱིས་དཔྱད་པར་སོམས། །
ཀུན་སློང་རྣམ་དག་གེགས་དང་རྐྱེན་གྱིས་བསླུ། །
སྤོབས་སེམས་མདུད་པ་ལེ་ལོའི་ལས་ཀྱིས་སྒྲོལ། །
འབྱུང་འགྱུར་སྣང་བ་ལོག་ལམ་འཕྲུལ་གྱིས་གཏོར། །
གཏན་ཚིག་ཚད་མས་དཔོག་པ་སུ་ཡིས་སྤོབས། །
བདེན་གཉིས་གཙུག་ཏུ་བཀུར་བ་ཡ་རབས་སྲོལ། །
སྒྲིབ་གཉིས་མགོན་དུ་འགོད་པ་མ་རབས་ལུགས། །
བདེན་གྲུབ་གང་ཡང་མི་དད་སྤྱི་བཏང་བ། །
དམིགས་མེད་སྐྱེ་བོ་དོན་གྱི་བླུན་པོ་ཉིད། །
མི་འདོད་མཆི་མས་རང་ངོ་ཐལ་བར་བརླགས། །
མི་དགའ་ཚིག་མདས་ལུས་ལ་ཡང་ཡང་བསྣུན། །
མི་རུང་སྤྱོད་ངན་ཀུན་གྱི་མིག་ཏུ་འགྲེམས། །
མི་ངན་མཚན་ངན་ཐོབ་པ་གོར་མ་ཆག །
མུན་པའི་ཀློང་ན་མི་མངོན་ལག་སྙོབ་ཅིག །
ཉི་འོད་འོག་ན་འུག་པ་མགོ་འཁོར་ཞིག །
ཆོས་ཉིད་ལུགས་དང་འགལ་བ་འཇིག་རྟེན་ཆོས། །
ཡང་ཡང་དྲན་ཚེ་སེམས་ཀྱི་གཅོང་དུ་འགྱུར། །
དགེ་སྡིག་གང་ལ་ཡིད་གཟབ་མི་བྱ་ཞིང་། །
ལེགས་ཉེས་གང་ལ་བློ་གཏད་མེད་པ་ལ། །
ཉོན་མོངས་དུག་གསུམ་ཚིམ་མེད་སྤྱོད་པར་མཁས། །
ངན་ངོན་བློ་འདི་སྒྱུ་མའི་གར་དུ་རློམ། །
རྒྱ་སྟག་ནགས་ལ་མཆོངས་འདྲའི་གདེང་ཚོད་དང་། །
གླེན་པས་རོ་མངར་མྱོང་འདྲའི་མཉམ་ལེན་གཉིས། །
རིག་པ་དོན་གཉེར་མཁན་ལ་ཅི་ཡང་མཁོ། །
ནོར་བུ་རིན་ཆེན་ལྟར་དུ་གཅེས་ན་སྙམ། །
（གཙོས་བོད་རིགས་སློབ་འབྲིང)
• 52 •



འདས་སོང་བའི་སློབ་གྲོགས་ཤིག་ལ།
དཔལ་ལྡན།
རྣམ་དཔྱོད་ཚིང་ཚང་འཁྲིགས་པའི་སྐྱེད་ཚལ་ནས། །
ལྔ་རིག་ཟེའུ་འབྲུར་རོལ་བའི་སྦྲ་མ་ར། །
གློ་བུར་སེར་བས་བཅོམ་པ་མཐོང་བའི་ཚེ། །
ཡུན་ཐུང་རྒྱུ་མའི་ཟློས་གར་སླར་ཡང་དྲན། །
ན་ནིང་གྲོགས་མང་འདུ་བའི་གར་སྟེགས་སུ། །
འ་ཅག་དགའ་སྤྲོའི་ཟློས་གར་མཉམ་དུ་རྩེན། །
ད་ལྟ་འཇའ་ཚོན་ཇི་བཞིན་ཡལ་བའི་ཚེ། །
ཡུན་ཐུང་སྒྱུ་མའི་ཟློས་གར་སླར་ཡང་དྲན། །
ད་ལོ་འདི་ཕྱི་ཡོལ་བས་བསྒྲིབས་འདུག་ལ། །
མི་ཚེ་ཆར་རྗེས་གློག་ཞགས་ཇི་བཞིན་དུ། །
སྐད་ཅིག་མི་སྡོད་ཡལ་བའི་ངང་ཚུལ་དེས། །
ཡུན་ཐུང་སྒྱུ་མའི་ཟློས་གར་སླར་ཡང་དྲན། །
རང་ལུས་འདོམ་གང་མཛེས་པའི་རྩེར་སོན་ཡང་། །
བཀྲག་མདངས་འཚེར་བ་སྟོན་གྱི་པད་མོ་བཞིན། །
སྐད་ཅིག་སད་ཀྱིས་བཅོམ་པ་ཐོས་པའི་ཚེ། །
ཡུན་ཐུང་སྒྱུ་མའི་ཟློས་གར་སླར་ཡང་དྲན། །
མཁས་བཙུན་བཟང་གསུམ་སྙན་གྲགས་མཐོ་ན་ཡང་། །
ལྡིར་ཞིང་གྲག་པ་དབྱར་སྐྱེས་རྔ་སྒྲ་བཞིན། །
སྐད་ཅིག་ཙམ་ལས་རྟག་པ་མ་ཡིན་པས། །
• 53 •



ཡུན་ཐུང་སྒྱུ་མའི་ཟློས་གར་སླར་ཡང་དྲན། །
རྒན་ལ་བཀུར་དང་དམན་ལ་བྱམས་པ་སོགས། །
བརླན་མེད་ཞིང་ལ་རྒྱུ་བཟང་བཏབ་པ་བཞིན། །
སྨིན་ལེགས་འབྲས་བུ་མེད་པ་མཐོང་བའི་ཚེ། །
ཡུན་ཐུང་སྒྱུ་མའི་ཟློས་གར་སླར་ཡང་དྲན། །
སྐྱིད་ན་དགོད་དང་སྡུག་ན་ངུ་བའི་ཚུལ། །
ཞག་གསུམ་མི་སྡོད་བཞུད་པའི་མགྲོན་པོ་བཞིན། །
སོང་ནས་ཕྱིར་འོང་མེད་པ་མཐོང་བའི་ཚེ། །
ཡུན་ཐུང་སྒྱུ་མའི་ཟློས་གར་སླར་ཡང་དྲན། །
མི་རྟག་འདུས་བྱས་ཐམས་ཅད་རྟག་མིན་ཡང། །
མི་རྟག་མྱ་ངན་བྱེད་ལ་དོན་ཅི་མཆིས། །
མི་རྟག་རྟག་པར་འཛིན་པའི་སྐྱེ་བོ་དག །
མི་རྟག་འཁོར་བའི་བཙོན་ལས་ཐར་བར་སྨོན། །
（མགོ་ལོག་མི་རིགས་དགེ་ཐོན་སློབ་གྲྭ）
.
ན
པ
*
ཕ་ཡུལ་ཐེམ་ཆེན་དྲན་གླུ།
ས
བཟང་འགྲུབ་རྒྱལ།
G
.it
7x་
1
*
རི་རྒྱལ་ལྷུན་པོའི་དབུ་རྩེ་ན་བུན་གྱིས་གཡོགས་ཤིང་། །
ཆུ་ཕྲན་མང་པོའི་བཞུར་སྒྲ་ལྷུང་ལྷུང་དུ་ཐོས་པ། །
བྱིའུ་ཆུང་འཇོལ་མོའི་གསུང་སྐད་པི་ཝང་བཞིན་སྒྲོག་པའི། །
མཛེས་སྡུག་ཡིད་འཕྲོག་ཕ་ཡུལ་ཐེམ་ཆེན་དེ་དྲན་བྱུང་། །
སྤང་ཐང་སྔོན་མོ་གཡུ་ཡི་མེ་ལོང་བཞིན་གྲུབ་ཅིང་། །
རྟ་ནོར་ལུག་གསུམ་ཨ་སྔོན་སྐར་ཚོགས་ལ་འགྲན་པ། །
• 54 •



ཆར་རྒྱུན་ཟམ་ཟིམ་འབབ་པའི་དབྱར་གཞུང་གི་དུས་འདིར། །
མཛེས་སྡུག་ཡིད་འཕྲོག་ཕ་ཡུལ་ཐེམ་ཆེན་དེ་དྲན་བྱུང་། །
སློབ་གྲྭའི་ཁོར་ཡུག་ཀ་ཁའི་གདངས་དབྱངས་ཀྱིས་ཁེངས་ཤིང་། །
དགེ་སློབ་ཡོངས་ཀྱིས་བཅུ་ཕྲག་རིག་གནས་ལ་འབད་པ། །
ལྷག་པར་བོད་ཡིག་རྩ་བ་གཙུག་ཏོར་བཞིན་བཀུར་བའི། །
མཛེས་སྡུག་ཡིད་འཕྲོག་ཕ་ཡུལ་ཐེམ་ཆེན་དེ་དྲན་བྱུང་། །
ད་ལྟའི་དུས་རབས་གསར་བའི་ཉི་གཞོན་འདི་ཤར་ཚེ། །
འབྲོག་པའི་བུ་དང་བུ་མོས་ལེགས་ཕྱོགས་ལ་ལྟ་བ། །
ཡ་རབས་ཚན་རིག་ཕྱོགས་ལ་གོམ་གང་འདི་སྤོ་བའི། །
མཛེས་སྡུག་ཡིད་འཕྲོག་ཕ་ཡུལ་ཐེམ་ཆེན་དེ་དྲན་བྱུང་། །
འདི་ལྟར་ཁྲི་ཤོར་རྒྱལ་མོའི་ནུབ་ཕྱོགས་ཀྱི་རི་རྒྱུད། །
བྲག་དཀར་ཐེམ་ཆེན་དྲན་པའི་གདུང་དབྱངས་ཀྱི་མཆོད་པ། །
བློ་དམན་བུ་ཆུང་ངག་ནས་ཐོལ་བྱུང་དུ་ཐལ་བའི། །
སྙན་པའི་ཚིག་ཕྲེང་འགའ་འདི་ཕ་ཡུལ་ལ་འབུལ་ལོ། །
（ཐེམ་ཆེན་རྫོང་མི་རིགས་སློབ་འབྲིང)
AAAAA
.
•
:
:་
་ ：
•. ་
་་
བཀྲ་ཤིས་ཚེ་སྒྲོན།
དཔྱིད།
ཆུང་ཆུང་ཆུ་ཕྲན་འཁྱག་རོམ་ལས་གྲོལ་ཤང་ཤང་སྒྲ་སྒྲོག་ཤར་དུ་འབབ། །
ཆུང་ཆུང་ལྗང་སྨྱུག་རང་མདངས་ངོམ་བཞིན་མགོ་ལྕོག་ལྡེམ་ལྡེམ་འཛིན་མར་འཁྱུད། །
• 55 •



ཆུང་ཆུང་ཁུ་བྱུག་སྔོན་མོས་གླུ་དབྱངས་སྙན་མོ་ལྷང་ལྷང་ནགས་ན་ལེན། །
ཆུང་ཆུང་བེའུས་ནེའུ་གསིང་པང་ན་རྩེད་ལྡིང་གར་གྱི་སྟངས་སྟབས་བསྒྱུར། །
དབྱར།
མཁའ་ན་སྦྲང་ཆར་ཟིམ་ཟིམ་འཇོ་ཞིང་གཡུ་འབྲུག་ངར་སྐད་ལྷང་ལྷང་སྒྲོག །
ས་ན་མེ་ཏོག་འཛུམ་དཀར་ཤིག་ཤིག་རྐང་དྲུག་སྙན་གླུ་དིར་དིར་ལེན། །
ཐུལ་དཀར་འབྲི་མོའི་འོ་མ་ཤག་ཤག་ན་ཆུང་དགོ་དགོ་ངག་ལ་འགུགས། །
ཨ་མྱེ་རྒན་པོས་སྨ་རར་བྱིལ་བྱིལ་དགའ་སྤྲོའི་འཛུམ་མདངས་ལྷུག་ལྷུག་བཀྲོལ། །
ཁྲུང་ཁྲུང་གྲལ་སྒྲིག་དལ་དལ་གྱིས་འཕུར་འཁྲེང་བའི་ཕྱིར་མིག་ཡང་ཡང་འཕེན། །
ཁུ་བྱུག་བུ་མོས་གཤོག་འགྱུར་ལྡེམ་ལྡེམ་མོན་ཡུལ་ཕྱོགས་སུ་ཤར་མར་འཕུར། །
གསེར་མདོག་སྡོང་ལོ་འུར་འུར་རླུང་བུས་འཛིན་མའི་ལྟོ་བར་ཤག་ཤག་འདེད། །
སྟོབས་རྒྱས་འཕྱི་བས་ཀྱུར་ཀྱུར་སྐད་སྒྲོག་དགུན་ཆས་ལས་ལ་འཚུབ་འཚུབ་བྲེལ། །
དགུན།
དཀར་དཀར་ཁ་བ་ནམ་མཁའི་དབྱིངས་ན་གར་སྟབས་བསྒྱུར་ཅིང་ལྷབ་ལྷུབ་འབབ། །
དཀར་དཀར་འཁྱག་རོམ་མཐུག་པོའི་སྦུབ་ན་གཙང་ཆབ་སྔོན་མོ་ཁུ་སིམ་སིམ། །
དཀར་དཀར་རྩྭ་ཡི་བཅུད་ལ་རོལ་བའི་གནག་ཕྱུགས་ཁྱུ་ཚོགས་འདར་སིག་སིག །
དཀར་དཀར་ལུ་གུས་འབའ་སྐད་སྒྲོག་ཅིང་ཨ་མའི་རྗེས་ན་འགྲོས་འཁྱར་འཁྱོར། །
(རྨ་ལྷོ་རྫོང་མི་རིགས་སློབ་འབྲིང)
• 56 •



་་ ，
་;，
:
,
:
，
་，
དུས་རབས་གསར་བའི་ཚན་རྩལ་བུ་མོས་རེ་བའི་འཕྲིན་བརྡ་སྒྲོག་སྟེ་འོངས། །
ས་མཐོའི་དུས་བཞིས་ཕྱུགས་རིགས་འཕེལ་ཁ་རྨི་ལམ་ཞིང་དུ་སྦྲུམ་ནས་འོངས། །
རེ་བའི་བུ་ངས་ཀ་ཁའི་དབྱངས་སྙན་ཕུགས་འདུན་ཟབ་མོར་བཅོལ་དེ་འོངས། །
རྒས་གཉེར་གྱོན་པའི་དཔྲལ་བའི་མིག་ཟུང་སྦྲ་ནག་ལ་འཁྲེན་རྒན་རྒོན་ཚོ། །
བཅོ་ལྔའི་ལང་ཚོ་ལྕི་འདམ་ལ་འདྲིས་གངས་ལྗོངས་ཁ་བའི་བུ་མོ་དང་། །
དུས་བཞིའི་སོ་ཁར་ནང་དམེ་ལ་འཐབ་གདོང་དམར་བོད་པའི་སྟག་ཤར་བུ། །
སྐྱོ་གཞས་ཕྲ་མོ་དབྱངས་སུ་བཀུག་པར་རྣ་བ་མ་གཡེང་ལེགས་པར་ཉོན། །
དེང་འདིར་ང་ཚོའི་འཚོ་གཞིས་གོར་མོ་ལོ་ཟླའི་འགྲོས་ཀྱི་མཐའ་རུ་འཁུམ། །
གཡང་དཀར་རྫི་བོའི་སྙན་འཇེབས་མཛའ་གླུ་སྔར་བཞིན་རྩྭ་ཕྲན་གསེང་ན་འཁྱིལ། །
བྱིས་ལོ་དྭངས་མའི་ཕུགས་འདུན་ཟབ་མོ་ནོར་ནག་བེའུའི་རྗེས་ན་རྩེན། །
མ་འོངས་མདུན་ལམ་ལྷ་དབང་ལ་བཅོལ་རྨོངས་དད་ཞྭ་མོ་དབུ་ལ་གྱོན། །
བཅུ་ཕྲག་བདུད་རྩིའི་རྒྱ་མཚོ་རང་འཁྱིལ་ཤེས་བྱ་རིག་པའི་སྐྱེད་ཚལ་འདིར། །
ལེགས་པར་མི་འཁྲིད་དབྱེན་དང་འཁོར་བའི་ལས་ལ་རབ་ཆགས་དགེ་རྒན་སྡུག །
འབད་པས་མི་སྦྱངས་འདུ་འཛི་དུ་ཆང་མཛེས་མ་ལ་ཆགས་སློབ་བུ་མཚར། །
མེས་པོའི་མཛད་བཟང་རྒྱང་རིང་ལ་འདོར་རང་ཉིད་བདེ་བར་འགོད་དེ་སྐྱོ། །
ཞྭ་སེར་བསྟན་པའི་ཆོས་སྲིད་བ་དན་མཁའ་ན་བསྐྱོད་པའི་དགོན་སྡེ་རུ། །
འགྲོ་དོན་མི་སྐྱོང་རིག་མའི་ངོ་དང་འབུལ་བ་འཆལ་བའི་སྤྲུལ་སྐུ་བརྗིད། །
བསྟན་པའི་ཆོས་ཁྲིམས་ལེགས་པར་མི་སྲུང་གྲོང་ཁྱེར་མྱུལ་བའི་གྲྭ་བཙུན་དག །
མི་རིགས་འདི་ཡི་ཞབས་འདྲེན་ཟེར་བཞིན་ཀུན་གྱིས་མཆིལ་ཞགས་འཕེན་འདི་སྐྱོ། །
དུས་ཀྱི་འཁོར་ལོའི་འགྲུལ་བཞུད་བར་ནས་ཁོ་བོས་མདོར་བའི་སྙིང་གི་གཏམ། །
གཟུར་གནས་མཁས་པའི་སྤྱན་སྔར་འབུལ་ལ་འཕྱ་སྨོད་ཚིག་སྣ་མ་སྟོན་དང་། །
རང་རིགས་མདུན་ལམ་ཀྱག་ཀྱོག་ལ་གཞིགས་སྐྱོ་བའི་སེམས་གཞས་དྲངས་པ་ལས། །
གང་ཤར་ར་མགོ་ལུག་ལ་སྦྱར་ནས་བྲིས་པ་མིན་ནོ་ཀུན་གྱིས་དཔྱོད། །
(ཀླུ་ཆུ་རྫོང་བོད་ཡིག་སློབ་འབྲིང། ）
• 57.



སྙན་དབྱངས་ཆུ་བོའི་བཞུར་རྒྱུན།
(རྩོམ་སྒྲིག་འགན་ཁུར་བ། དཔལ་ལྡན)
.
གཡང • ནོར་བུརྒྱལམཚན། །
ད་དུང མི་སྣ་དང་བྱུང་རིམ་ཆ་ཚང་བའི
སྐྱོ་སྒྲུང་ཞིག་གི་སྒྲིག་གཞི་ཡོད
འདི་ནི་ང་འགྲོ་ཁའི་མཐུན་སྦྱིན་ནམ
འགྲོ་དགོས་པའི་ཆ་རྐྱེན་ལགས
༡
ནམ་ཟླའི་ཕྱི་རོལ་དུ་
དུས་ཚིགས་ཀྱི་དབང་གིས
དཔྱིད་ཀ་སླེབས་ཀྱང
ཕ་ཡུལ་གྱི་རི་ཀླུང་ཐང་གསུམ
ལྷིང་འཇགས་ཡིན་པའི་གནས་ལུགས་ཀྱིས
ངས་གཞས་ཚིག་ཅིག་དང་རོལ་མོ་ཞིག
རང་གི་ལམ་རྒྱུགས་སུ་སྒྲིག་རྗེས་
རང་གི་རྨ་ཁ་ལག་པས་འགེབས་བཞིན་
རང་གི་འདོད་འདུན་སེམས་སུ་འབྲི་བཞིན
གཡར་བའི་ལུས་པོ་འདི་ཉིད་
དྲན་ཤེས་ཀྱི་རླབས་ལ་ཞོན་ནས
ཕ་ཡུལ་གྱི་དུར་སྒང་ནས་ཆས་དུས
ང་ལ་མིག་ཆུའི་སྐྱེལ་མ་དང
སེམས་གཏམ་གྱི་རྫོང་བ་མེད
ང་ལ་གཟའ་སྐར་ཚེས་གྲངས་ཀྱི་སྦྱོར་བ་དང
ཉིན་བཟང་སྐར་བཟང་གི་དུས་ཆད་མེད
ངའི་བདེན་དོན་གྱི་རྒྱབ་ཁུག་ཧྲིལ་པོར་
མཚན་ཐོ་ཞིག་གི་རྒྱུ་ཆ་དང
རྨི་ལམ་ཞིག་གི་དངངས་སྐྲག
• 58 •
བདག་ལ་ཁྱམས་པའི་ཕ་མ་
བདག་ལ་བརྩེ་བའི་གྲོགས་པོ
བདག་ལ་དུང་བའི་མཛའ་མོ་
བདག་ལ་སྡང་བའི་དགྲ་བོ་
ང་མ་འགོག་མ་འཛིན་
འགྲོ་རུ་ཆུགས
མི་ཡུལ་འདིར
ནད་རིགས་བཞི་བརྒྱ་རྩ་བཞི་
དགག་རིགས་སྟོང་ཕྲག་བརྒྱད་ཅུ་
ས་ཡི་དུག་མདའ
མཁའ་ཡི་དྲག་ཆར
རླུང་གི་རྒྱུ་ཁྲིམས་
ཆུ་ཡི་དཀྱིལ་འཁོར
ད་དུང ཟུངས་ཁྲག་ཁོལ་མ་
འཐུང་བའི་གསོན་འདྲེ་



ཁ་ན་མེ་ལྕེ་འབར་བའི་ཡི་དྭགས་
དུག་ཆུ་སྙིང་དུ་རེག་པའི་གདོན་འགྲོ
ཨ་ཨ མི་ཡུལ་འདིར་གསོན་ཚུལ
ཅི་འདྲའི་དངངས་སྐྲག་ཅིག།
ཅི་འདྲའི་གཟབ་ནན་ཞིག་
ངའི་ཟུངས་ཁྲག་འོ་མ་འདྲ་བོ་
ངའི་ནུས་པ་དུང་དཀར་འདྲཁོ་བ་
རེ་རེའི་ཕྱིར་དུ
ངས སྤོབས་པས་བྲག་རི་འཁུར་ཡོད
ངས ལ་རྒྱུས་རི་བོ་པང་ཡོད་་་་
ངས བདེན་པས་རང་ཉིད་སྲུང་ཡོད་
ངས དྲན་པས་བར་སྣང་བཞེངས་ཡོད་
ང་འགྲོ་ཁའི་ཕྱི་མིག་ཏུ་
བུ་ཆུང་ཞིག་དགོས་པའི་སེམས་ངོ་བསྟན་ཞིང
བུ་ཆུང་ལ ད་དུང་།
འཁོར་གསུམ་འཛོམ་པའི་བློན་པོ་ཞིག་དང
སྲིད་གསུམ་རྒྱས་པའི་རྒྱལ་ཁབ་ཅིག
གཞན་ཡང མཐུན་སྒྲིལ་གྱིས་
ཕྱུག་པའི་འབངས་མི་ཞིག
ཅིས་ཀྱང རེ་རེ་བཞིན་
རང་དབང་གིས་དགོས་
ཞེ་སྐྱོ་བའི་འཛུམ་མདངས་བསྟན་
ཁོ་ཚོ སུལའང
ངའི་ནང་ཁོག་མཐོང་བའི་མེ་ལོང་མེད་
ཁོ་ཚོ་སུས་ཀྱང ང་ལ་སྡིགས་མོ་བྱེད
སྡང་མིག་གིས་བལྟ་
ཁོ་ཚོའང ངའི་ཨ་ཁུ་དང
ཚ་བོ་རྐྱང་རྐྱང་རེད།
ང་དངོས་ནས་དུ་ན་འདོད།
ངུ་འདོད་དུས
ལག་རས་དེ་རླུང་གིས་ཁུར་ཟིན་
མིག་ཆུ་དེ་སེམས་ཀྱིས་རུམ་ན
ང་ལ་གྲང་བ་ཡོད་
དགུན་གསུམ་པའི་གྲང་བ་ཡོད།
གྲང་བས་འདར་དུས
འབར་ཞུན་རྐང་གཅིག་ཀྱང་མེད
ཅི་ཡང་མེད་པའི་དབང་གིས་
ནད་ཀྱིས་གཙེས་པའི་ས་སྒང་ཧྲིལ་བོ
ཆབ་རོམ་གྱི་བྱང་ཐང་རེད།
སེམས་ཅན་ཚོ བྲེལ་འཚུབ་ཀྱིས་འདུར་དུས
ངའི་རང་གི་ལྷུང་བཟེད་ཁ་ན་རྒྱུགས་པའི་
གྲོག་མ་དེ་དག་མཐོང་ལ ་ ་་
མཐོང་བའི་མོད་ལ་
ས་ཆེན་གྱི་མགུལ་ནས་
རྒོད་པོ་ཞིག་འཕུར་ཚུལ་དྲན་ཞིང
ཁང་མིག་གི་བར་སྣང་འདི་
རེ་ལྟོས་ཀྱི་ལོག་མལ་མིན་པའང
ངང་གིས་ཚོར་ཡོང
ནམ་རྒྱུན་བཞིན ཕྱི་རོལ་གྱི་
བསླུ་བྲིད་དེའི་དབང་གིས་
མཁའ་དབུགས་འདི་འཐུང་རྗེས
• 59 •
མི་ལོ་མང་པོར་
ངས་རང་གི་གཤིས་ཀ་སྲུང་ནས་
སྦྲ་ནག་ལ་གས་ཁ་ཤོར་ ལ་
ངས་རང་གི་ཁ་སང་གླེང་ནས
སང་ཉིན་གྱི་རང་ཉིད་བོར་ ་་
ངས་རང་གི་ནང་ཁོག་བཤམས་ནས་ ་
སེམས་ཅན་ཚོར ་
སྙིང་ཉེ་བའི་སྐད་ཆ་བཤད་ཅིང



ང སྔར་བཞིན་
ཡུལ་ལུང་འདིའི མུན་པ་གྱོན་མཁན་གྱི་
ཐོག་མ་ཡིན
ཁྱོད་ཚོས་སྒོ་གླེགས་རྡུང་ཐེངས་རེར
ང་རེད་ཅེས་སྡིགས་མོ་མཁྱེད
རྡོ་ཡི་ཆར་བ་འབབ་ཉིན
དུག་གི་མཚོ་མོ་འཕྱུར་ཉིན་
ངས་རང་གི་གཟུགས་བརྙན་བསླེས་ནས
སགཞི་དང་ཁང་ཁྱིམ་ལ་
ལྕགས་རི་ཞིག་ཀྱང རྟོག་བཟོ་བྱས
ངའི་མདུན་ན་ཟམ་པ་མེད
ཆར་བའི་འབབ་ལམ་ཡིན
ཅི་ཡང་སྟོང་བའི་དབེན་འཇགས་ཀྱི་ང
སོང་ཟེར་ན་གང་དུ་འགྲོ
ཡར་བྲག་རིར་བལྟས་ན་
གཡང་གཟར་རེད
མར་ཆུ་བོ་བསམ་ན་
རབས་མེད་རེད་
དགུང་གི་ཉི་ཟླ་སྐར་གསུམ་
མིག་གིས་མ་མཐོང
ས་གཞིའི་རྩི་ཤིང་མེ་ཏོག
དྲན་པས་མ་རེག་
འཇིག་རྟེན་འདི་ན་
ཁྲག་གི་ན་བུན་ཐུ་ལུ་ལུ
གདུང་བའི་ངུ་འབོད་དི་རི་རི
ཚང་མ་འཁོར་བའི་འཆིང་ཐག་སྣེ་ན་
འདུར་ཞིང་རྒྱུགས
རྨོངས་ཤིང་འཁྱམ་
ཨ ངའི་རང་གི་གློ་སྙིང་མཆིན་གསུམདང
ཁ་སྣ་མིག་གསུམ་ལ་
ཚང་རྩིས་ལེགས་པོ་རྒྱག་དགོས
ང་ཚོ་མ་གཞི་ནས་བོར་ཟིན་པའི་ལྷག་མ་རེད
དོ་ནུབ དྲན་པ་ཆུང་ཆུང
ཟིན་བྲིས་སུ་བཏབ་པའི་དོ་ནུབ
ཟླ་བ་མཁའ་དབྱིངས་ན་མེད
སེམས་ཀྱི་ཟླ་བ ཁྱོད་ལ་གླེང་ན་
ང་ཉེས་ཅན་རེད
ཉེས་ཅན་གྱི་བྲང་ཁོག་འདི
ལོ་ཟླ་མང་པོའི་འཐབ་ར་རེད
ཁྲག་དང་ན་བུན་
ཅི་ཡང་འཛོམས་པའི་གཡུལ་སར་
“ངའི་སྲོག་སྐྱོབས་ཡ ཨ་མ”
རྩྭ་ཐང་ན་མི་ཤ་རློམ་པ་ཟ་བའི
ཁྱི་སྤྱང་མཉམ་འབྲེལ་ཡོད་
མཇུག་མཐའི་གདུང་འབོད
རབས་ཡིན་ན་ ཁྱོད་ཀྱིས་ཐོས་ན་འགྲིག
ད་ལྟ་ ང་ནི་
ཁེར་རྐྱང་ཡིན
ངའི་རྒྱབ་ན་རི་བོ་མེད
རླུང་གི་འགྲོ་ལམ་ཡིན་
འཁོར་བ་འདི
མེ་ཕུང་ཡིན་ཟེར་ན་
ཚང་མ་ཞེན་ཞིང་ཆགས་
འཁོར་བ་འདི་
བདེ་ལྡན་ཡིན་ཟེར་ན་
ཚང་མ་སྐྱོ་ཞིང་སྡུག
འདི་ལྟར ངས་ཀྱང
• 60 •



འཁོར་བའི་གཙང་འགྲམ་ནས་
རང་ཉིད་ཤོང་བའི་སྤྱིལ་བུ་ཞིག་ལ
སེམས་ཀྱི་མེ་རི་ཇི་ལྟར་སྦྱར་ཡང
རང་གི་མཐའཁོར་མུན་ནག་ཡིན་པས
ངས་རང་ཉིད་ཀྱི་ངོ་གདོང་ཡང་
མཐོང་ཐབས་བྲལ
ངས་རང་གི་གདུང་བ་འགོག་སླད་
རྒྱང་བལྟ་མ་བྱས
ཉིན་མཚན་ཅི་ཙམ་གྱི་རྗེས་སུ ང
དངོས་ནས་སོང་ཆོག་ཨང
རང་ཉིད་སྦྱར་ཆོག་པའི་གནས་དེར
ས་སྲོད དབུལ་ཕོངས་ལ་ཁེན་པའི་ས་སྲོད
སྐར་རྡོ་དེ་དངངས་འཚུབ་ཀྱིས་ལྟུང་དུས
ངས་རང་ཉིད་ཀྱི་ཕ་མཐའ་ནས
ད་དུང་མཚན་མོ་རྙེད་སྲིད་ལ
ཁོར་ཡུག་ཆུང་ཆུང་ཞིག་གི་ཉམ་ང་ལ
ཅི་ཞིག་བོར་བའི་སེམས་འགྱུ་མེད་ཅིང
ཕྱི་མིག་ཅི་ཙམ་གྱི་སྣེ་ན་
ངས་རང་གི་མཐའ་མཚམས་སམ་
ཁ་ཕྱོགས་ཀྱི་ཆེད་དུ་
ཀི་ཞིག་བཏབ་ཀྱང
རི་བོར་བྲག་ཅ་དབེན་ཞིང
ཆུ་མོར་འདུ་ཤེས་བྲལ་བས་
ང་དངོས་ནས
སྐར་མ་ཁ་ཤས་ཀྱི་དོན་དུ་
དགོད་དགོས་བྱུང་
སུ་ཞིག་གི་ཆགས་སྡང་གིས་བཟོས་ནས
རྣམ་ཤེས་ཀྱི་རྒྱུ་བ་བསྩལ་ལ་
སྨྲ་བརྗོད་ཀྱི་ཚིག་འབྲུ་བསླབས
ང ཕ་བོང་ཞིག་ཡིན་ཚེ་
རླུང་གི་ཁུང་སྒོ་ཨུ་ཚུགས་ཀྱིས་བཅད་དེ་
ཡངས་པའི་རྩྭ་ཐང་ལ་
སེང་རས་ལྟ་བུའི་ན་བུན་མེད
འོན་ཏེ ང་ནི་ཉི་མ་མིན་
ང་ནི་ཆུ་ཤེལ་མིན་
རྩྭ་ཐང་གི་རླུང་དང་མུན་ནག་
གཞན་ཡང མུ་གེ་དང་ནད་ཡམས་
སྐྲ་ཉག་ཙམ་ཡང་སྐྱོད་མ་ནུས་
སྐྱོད་མ་ནུས་པའི་ང་ནི་
དུག་གིས་མ་ཤི་ཞིང
སྨན་གྱིས་མ་དྲག་པའི
སྨྱོན་པ་ངོ་མ་ཞིག་
ངས སྐབས་རེར
རིཊ་རྒྱུད་ཚོའི་གཉིད་གཏམ་ལ་ཉན་ཐེངས་རེར
ངའང་ཁོར་ཡུག་ཅིག་གི་ཉམས་ཉེས་རེད་ཨང
ཀཱཡེ ངའི་ཤ་ཉེ་ཚོ
དགོངས་པ་མ་ཚོམས་
ཁྱོད་ཀྱི་ལྷིང་འཇགས་དང
བརྗེད་ཆུ་འཐུང་བའི་གོ་རིམ
རེ་རེ་བཞིན ངས
དངངས་སྐྲག་གིས་དཀྲོགས་ཀྱང
རྨི་ལམ་དེ་ཞིམ་དྲག་པས
རེ་རེ་ཡི་ཕ་མཐར
སྨུག་རྒྱུ་ལ་འཁོར་བའི་རྩྭ་ཐང
རྩྭ་རྐང་ལ་འཐིམ་པའི་སྤུན་ཟླ་
ཨ་ཨ ཕུང་བོ་འདི་ཡ
ཕུང་བོ་འདི
འབྱུང་བ་ལྔ་ཡི་ལུས་རྟེན་འདི་
• 61 •



ཡོད་ཚད“ནམ་མཁའི་ཕ་རོལ་གྱི་
ནམ་མཁའ”དེ་རྙེད་ཆེད
ཁྱོད་ཚོར འདོད་བློ་མེད་
ཁྱོད་ཚོར ཕྱིར་ཡོང་མེད
ཁྱོད་ཚོ་ཨང སྨ་ར་སྐྱེས་པའི་རྡོ་ཡི་ཚོགས།
ངའི་དགྲ་བོ་མ་རེད
ངའི་རྐུན་མ་མ་རེད་ ་་་
ཁྱོད་ཚོ་གླེང་ན།
ང་གཙང་བོ་ཆུ་ལ་མཆོང་འདོད
ང་དམར་པོ་བྲག་ལ་ལྕེབ་འདོད
ཁྱོད་ཚོ་བསམ་ན
ངའི་སྙིང་གི་རུས་པ་ཆག་འགྲོ་
ངའི་མིག་ལ་མུན་པ་ལྷུང་འགྲོ།
ཁྱོད་ཚོ ནམ་རྒྱུན་བཞིན་
རྩྭ་ཐང་གི་རེད
རྩྭ་ཐང ནམ་རྒྱུན་ལྟར
གཞན་གྱི་རེད
གཞན་གྱི་ཡུལ་ན་བདེ་བ་མེད
བདེ་བ་མེད་པས ང་འགྲོ་རུ་ཆུགས
ནམ་ཞིག ང་ལ་མེ་སྐྱོགས་ཡོད
ང་ལ་འཕུར་གྲུ་ཡོད་
ཞེ་མུག་མུག་གི་ཁྱོད་ཚོ
ངའི་འགག་སྒོ་རེད།
ངའི་ལྕགས་སྒྲོག་རེད
ངའི་རྨ་ཁ་རེད
ངའི་སྤྱི་གཙུག་ན་བཞུགས་པའི་སྙན་ངག་
གི་ལྷ་མོ་
ངའི་སྙིང་ཁ་ན་འགུལ་བའི་དཔའ་བོ་མཁའ་
འགྲོ
ངའི་ཕྲག་སྟེང་ན་རྒྱུ་བའི་ཆོས་སྐྱོང་སྲུང་མ་
ང་ལ་ལྕགས་རི་གཏོར་བའི
འགལ་རྫས་ཤིག་གནོངས་རོགས
ང་ལ་ལྕགས་ཟླ་ཞུ་བའི
གློག་ཞགས་ཤིག་སྩོལ་རོགས
ངས་མི་ཡུལ་གྱི་གསང་བ་ཁྲག་ལྟར་དཀྲིགས་རྗེས
ང་ལ་དགྲ་ཤ་ལེན་པའི་འཐབ་རྩོད་མེད
ང་ལ་སྨྲ་བརྗོད་གསལ་བའི་ཁ་ཆེམས་མེད
ངས་ང་རང་ཉིད་དགའ་བའི་མི་འདི་ཚོ།
ཤ་ཉོག་རུས་ཉོག་ཏུ་བཏང་རྗེས
ང་ལ་ཞེན་ས་ཆགས་ཡུལ་མེད
ང་ལ་གདུང་བ་ན་ཟུག་མེད
ངས་རང་གི་ཁ་ཕྱོགས་ལ་ནོར་རྟགས་རྒྱག་བཞིན་
ངས་རང་གི་ངུ་འབོད་ལ་འགྲེལ་སྟངས་འཚོལ་
་
ངའི་ཟུག་གཟེར་གྱི་ཕུང་བོ་འདི་ཡ
བདེ་བ་མེད་པའི་ཚེར་ཕུང་རེད
སྙིང་ཉེ་བའི་ལུས་སེམས་འདི་ཉིད
སྡོད་སའི་གནས་མེད
འཁོར་སའི་ཡུལ་མེད
གང་ཡང་མེད་པའི་ལུས་སེམས
ཕྱི་གྲང་བས་གཟིར
ནང་ཚ་བས་གདུང
ཕྱི་ནང་གང་རུང་གི་ལམ་ན་
མཚན་མོ་ཤེས་བཞིན་
མཚན་མོའི་ཕྱོགས་སུ་
ཨུ་ཚུགས་ཀྱིས་སྐྱོད་པ་
• 62 •
གྱིན
འགྲོ་དགོས་པའི་དམ་བཅའ་དེའི་སླད་དུ་
ཁེར་རྐྱང་གིས་གང་ནས་ཡོང་ན་



དེ་ལ་ཁེར་རྐྱང་གིས་འགྲོ་དགོས
འགྲོ་དགོས་པའི་རྐྱེན་གྱིས
ང་མ་འགོག་མ་འཛིན་
ཅིས་ཀྱང འགྲོ་རུ་ཆུགས
སྒེའུ་ཁུང་ལྟ་བུའི་འོད་ཀོར་རེ་མཐོང་མོད་
སྣང་བ་བན་བུན་གྱི་ལྷས་མཐའ་རུ་
མ་ཎི་དང་ལ་གཞས་ཁོ་ན
ལག་མཐིལ་ལས་འཕུར་བའི་འུར་རྡོ་རེད
འུར་རྡོ་དེ་དག་ཚོར་མེད་ཀྱིས་བབས་པས་
སུ་ཞིག་གི་ཀླད་ཁྲག་གཏོར་རྗེས
ང་ལ་འཕྲལ་གྱི་བློ་ཕུགས་འདོན་མཁན་ཡང
ཁོ་ཚོ་ལས་མ་མཆིས་ཞིང
ཁོ་ཚོས ད་དུང
ང་ལ“མ་འགྲོ”ཞེས
ངའི་རྒྱབ་ནས་འཐེན་གྱིན
“གོས་གོང་བ་ཅན་དང
ལག་ཕྲེང་བ་ཅན”ཟེར
མཐོ་ས་ན་འགྲེང་བའི་སྐུ་དྲག་ཚོ་
དམའ་ས་ན་འདུར་བའི་སྤྲང་པོ་ཚོ་
ཚང་མ་ཅིའི་དོན་དུ་འདུར་ཡང
ང་ཚོས་མི་ཡུལ་ལ་ལྷན་པ་ཙམ་རྒྱག་མ་ནུས
རླུང་གི་ཁུར་ཤུལ་དུ་
ཆར་བས་འཇིག་ཤུལ་དུ་་་་
རྡོ་བར་སྐྱོ་སེམས་འཁོར་ལ་ ་་
ཆུ་མོར་གྱེས་གདུང་སྨིན་ཡང
མི་གཅིག་གིས རང་གི་མཐའ་དབུས་
ཇི་ལྟར་སྲུང་རུང
ཤོར་དགོས་པ་ཡོད་ཚད་ཤོར་ཟིན་པས
ངས རང་གི་བདེན་ཁ་ཁྱེར་དུས
ཚང་མ་བཞུད་ཤུལ་རེད
ངས རང་གི་སེམས་སྒྲ་གྱེར་དུས
ཚང་མ་གཉིད་ཤུལ་རེད
ད་ནི མུན་ཇི་ལྟར་རུབ་ཀྱང
ང་སྐྲག་མི་སྲིད
རླུང་ཇི་ལྟར་གཡུག་ཀྱང
ང་ཁུར་མི་སྲིད
མི་ལོ་མང་པོར་
ངས་ང་རང་ཉིད་ཀྱི་སྒེའུ་ཁུང་ལས
རྒྱང་རིང་གི་དྲན་པ།
མཚན་མོའི་མིག་ཟུང་དུ་བྲིས་རྗེས
རང་ཉིད་བོར་བརླག་ཏུ་སོང་བའི
གཏམ་རྒྱུད་ཀྱི་བརྗེད་བྱང་དུ་
སེམས་པ་རྟ་གོང་ནས་ཇི་ལྟར་ལྷུང་ཚུལ་དང
དམ་བཅའ་གྲངས་མེད་རེ་རྙེད་ལ
མི་རབས་མང་པོ་ཞིག་གི་
ལྡོག་གཟུགས་དང་ཁྲག་དྲི་ཁོ་ནས་ཀྱང
གནའ་བོའི་མཁར་ཤུལ་དང་གྱང་ཀོག་ཟད་པོ་
མེ་འོད་ཀྱི་རླབས་ལ་ཞོན་པའི་བུ་ཉ་ཁྲི་ཕྲག
གློག་ཤུགས་ཀྱི་འཕུར་མདའ་ལ་སྐྲག་པའི་སྤྲེའུ་
དང་སྲིན་མོའི་ཚོགས་
དེ་དག་གི་བུ་ལོན་
དེ་དག་གི་ཁྲག་རྗེས
མུན་ནག་གིས
རྒྱང་རིང་གི་ཆུ་ཕྲན་
སྦྲགར བྱིས་པ་ཚོ་
གོ་རིམ་བཞིན་སྦྲུམ་ཞིང
ཁོ་ཚོ ནར་སོན་པའི་བརྒྱུད་རིམ་དུ་
•63 •



ད་ལྟ“ང”ཞེས་པའི་མིང་ཡིག་དེའང
ཁྱོ ད་ཀྱིས སུ་ལའང་མ་འདྲི་
ཡོད་ཚད འགྲོ་དགོས་པའི་ཆེད་དུ་ཡིན
ང་ཚོ་ཨང འཆི་འདས་ཀྱི་གོ་རིམ་རེད
སྨྲ་བསམ་བརྗོད་འདས་ཀྱི་དྲན་གདུང་ངོས་སུ་
གཅོང་ནད་འགོས་ཀྱང
ཁ་ཁ་བབསཀྱང
འགྲོ་དགོས་པའི་བསམ་བློའི་མཐའ་རུ་
ང་ལ་སྟོབས་ཤུགས་ཡོད
ང་ལ་དཔལ་འབར་ཡོད
ང ཅིསཀྱང
འགྲོ་རུ་ཆུགས།
གཡའ་དག་པའི་བར་སྣང་གི་ཕྱིར་དུ
ལྷད་མེད་པའི་བརྩེ་འདང་གི་ཆེད་དུ་
ང་འགྲོ་རུ་ཆུགས།
ཡུལ་ལུང་འདིའི་སྐྱོ་སྣང
གཡང་གཟར་འདིའི་ཉེན་ཁ
མདའ་མདུང་གི་རྩེ་མོ་
རལ་གྲི་ཡི་སོ་ཁ་
རེ་རེ་འགོག་སླད་དུ་
ཕན་ཚུན་ལ་ཁར་གྱང་རེ་བཟོས་མོད
ད་ལྟ འདང་རེ་རྒྱབ་ན་
ནང་དམེ་ཡི་མེ་ཞགས་དམར་པོ་
ཕྲག་དོག་གི་དུ་རླབས་སྔོན་པོ་
མདོར་ན ང་ཚོའི་འགོས་ནད་རེད
སྙིང་རྗེ་ཡི་སེམས་བྱུང་དྲོན་མོ་
བཟོད་བསྲན་ཀྱི་ལྕགས་ཕབ་ནག་པོ་
དོན་དུ ང་ཚོའི་འཆིང་ཐག་རེད
འདི་དག་གི་ཆེད་དུ
ངས་མ་འཐུང་བའི་སྨན་གང་ཞིག
ཨ་རུ་རྒྱལ་བོ་ནགས་ནས་རྙེད་ཅིང
གུར་ཀུམ་གསེར་མདོག་སྤང་ནས་བཙལ་ཡང
རིན་ཆེན་སྨན་གྱི་སྦྱོར་བས
ང་ལ་ཕན་མ་ཐོག
དཀར་པོ་ཆོས་ཀྱི་རིམ་གྲོས་
ང་རང་སྐྱོབས་མ་ནུས་
ངའི་ལུས་ན་རྨ་ཁ་གྲངས་མེད་
ངའི་སེམས་སུ་ཚ་གདུང་རྫོགས་མེད
དུས་དེ་ནས་བཟུང
གནམ་གཡོས་ས་འགུལ་གྱི་དུས་དེ་ནས་བཟུང
དྲག་གནོན་དང་ལོག་སྤྱོད་ཀྱི་ཕ་ས་ནས་
ལེ་བདའ་དང་འཁང་རའི་གནས་མལ་ནས
སུས་ཀྱང མགྲིན་པ་ཆེ་ཆེར་ཕྱེས་ཏེ
གླུ་ཞིག་ལེན་འདོད་ན་
རྐང་ལག་ཕྱོགས་བཞིར་བརྐྱངས་ནས
བྲོ་ཞིག་འཁྲབ་འདོད་ན་
ང་འགྲོ་རུ་ཆུགས་དང
བྲག་རིའི་མུ་ཁྱུད་བྲག་རི་རེད
ཆུ་བོའི་བཞུར་རྒྱུན་ཆུ་བོ་རེད
ངའི་ཀི་ལ་བྲག་ཅ་ཡོད་སྲིད
ངའི་གཞས་ལ་གཞས་ལན་གཏོང་སྲིད
ངའི་གདོང་ན ད་དུང
ཀུན་དང་མི་མཚུངས་པའི
གྲི་ཤུལ་དང་ཐམ་ཀ་ཡོད
ངས་
• 64 •



ཨ
ངས་ངོ་མ་
ན་ཟུག་འདི་དག་མྱང་མི་བཟོད་
ང་མྱུར་དུ་འགྲོ་དགོས་ཨང
ཨ་ཧོ གནམ་རྒན་མ་
ཁྱོད་སྔོན་པོ་ཡིན་པའང
ཁ་དོག་དང་ཕྱི་ཚུལ་ཙམ།
ངས མི་ཁོམ་པའི་ལུས་རྟེན་འདི་
བླངས་པ་ནས་
རྡོ་ཡིས་མཆོད་རྟེན་བཞེངས
འབག་སྐུ་གསེར་གྱིས་དཀྲིས
སྤྲུལ་སྐུ་ཁྲི་ལ་བཞག
ངའི་རི་ཀླུང་ཐང་གསུམ་
ཕྱི་ཤུན་སྐྱ་ཐིང་ཐིང
ནང་ཁོག་སྟོང་སིང་སེང་
ཨ་ཨ་ ངའི་ཕ་གཞིས་གོར་མོ
འབར་ལ་ཉེ
ངའི་སྒྱུ་མའི་ལུས་པོ
འཇིག་ཉེན་ཆེ་
འཁོར་བ་རྒྱ་མཚོ་
རྣམ་ཤེས་ཉ་མོ་
སུ་ཞིག་གི་ལྕགས་ཀྱུའི་སྣེ་ན་
འོདོད་ཀྱི་གདུང་དབྱངས་གྱེར
ང་རང་གང་དུ་སོང་ནས་
རང་གི་མ་ཡུམ་འཚོལ
དུད་འགྲོའི་ལུས་སུ་ཞུགས་ན་
བཀོལ་སྤྱོད་ཀྱི་སྡུག་བསྔལ་མང
མི་ཡི་མངལ་དུ་སྦྲུམ་ན་
བཟོད་དཀའི་སྐྱོ་གདུང་མོད
ད་ནི་ ངས་ཅི་ཞིག་བྱས་ན་
རང་དབང་ལོངས་སྤྱོད་བསྐྲུན་ནུས
འདི་ཕྱི་གང་དུ་སོང་རུང
འདི་ཕྱི་གང་ནས་བསྡད་ཀྱང
ང་ལ་འབྱོར་བ་དབེན་
ངལ་ངོ་སོ་ཆུང
ང་ལ་རང་དབང་མེད
ཅི་ཡང་མེད་པའི་ང་ལ་
འདི་ལྟར ཡར་ལྷ་ལ་འབུལ་རྒྱུའི་
གསེར་དངུལ་མེད
བར་དཔོན་ལ་སྟེར་རྒྱུའི་ལེགས་སྐྱེས་མེད
མར་དབུལ་བོར་སྦྱིན་རྒྱུའི་ཟས་ལྷག་མེད
ཅི་ཡང་མེད་མོད།
ངས་རང་གི་ཁ་ཕོ་དང་ཨུ་ཚུགས་ཁྱེར་ནས
མུ་མཐུད་དུ་འགྲོ་དགོས
ང་ལ་མངའ་བའི་ང་རྒྱལ་དེ་
ང་ལ་ཡོད་པའི་གཞས་ཚིག་དེ་
དེ་དག་རེ་རེ་བཞིན་ཁྱེར་ནས
ང་འགྲོ་རུ་ཆུགས
རང་ལ་ཐོབ་འོས་པའི་བླ་རྡོ་དང་བླ་ཤིང
ཅིས་ཀྱང་རྙེད་དགོས་པའི་བླ་མཚོ་དང་བླ་བྱ་
དེ་དག་གི་ཆེད་དུ་
ང་འགྲོ་རུ་ཆུགས
མ་མཐར་ཡང རི་བོ་ཞིག་གི་ཕ་རོལ་དུ་
༢༠༠༡. བོད་ཟླ༩. ༡༩. ༩༨ལ
• 65 •
མ



ཕྲན་དཔྱད་རླབས་ཀྱི་ཟེགས་མ། (རྩོམ་སྒྲིག་འགན་ཁུར་བ། དཔལ་ལྡན）
བཙོན་མབླང་པོ་མགུར་
དགེ་འདུན་ཆོས་འཕེལ།
-
མཁས་དབང་དགེ་འདུན་ཆོས་འཕེལ་ནི་སྤྱི་ལོ1905སྟེ་བོད་རབ་བྱུང་བཅོ་ལྔ་བའི་ཤིང་
སྦྲུལ་ལོར་མདོ་སྨད་རེབ་གོང་གསེར་མོ་ལྗོངས་ཀྱི་ཁོངས་ཡུལ་ཞོ་སྤངས་སུ་སྐུ་འཁྲུངས། མཆོག་
ཉིད་ལ་མདོ་སྔགས་རིག་གནས་མཐའ་དག་ཆགས་ཐོག་མེད་པར་མཁྱེན་པའི་བློ་གྲོས་ཀྱི་རྩལ་་་
རྫོགས་ཤིང་། རྒྱ་བལ་དབྱིན་སོགས་ཕྱི་རྒྱལ་གྱི་སྐད་ཡིག་གཞུང་ལུགས་རབ་འབྱམས་སྨྲ་བའི་
གངས་ལྗོངས་ཀྱི་མ་ཧཱ་པཎྜིཏ་དང་། ལོ་ཙཱ་བ་ཆེན་པོ་ཞེས་པའི་མཚན་སྙན་དབྱར་གྱི་རྔ་གསང་་་་
འཛམ་གླིང་སྲིད་པའི་ཁྱོན་ལ་འགེངས། སྤྱི་ལོ1951བོད་རབ་བྱུང་བཅུ་དྲུག་ལྕགས་ཡོས་ཀྱི་་...
ཟླ8པའི་ཚེས12དེ་དགུང་ལོ་བཞི་བཅུ་ཞེ་བདུན་སྟེང་ལྷ་སར་སྐུ་གཤེགས། །
-
-
-
--
，
--
---
-
-
-
-
ལ “
ནམ
འདི་ན་སུ་དང་གང་གིས་མྱི་ཤེས་པའི། །
གཡུང་དྲུང་ལྷ་ཡི་རྨུ་ཐག་རིང་མོ་འདིས། །
མཐའ་མེད་ཆོས་དབྱིངས་རིག་པའི་དབྱིངས་སུ་བཏགས། །
རིག་པའི་བུ་ཆུང་ལུས་ཀྱི་ནང་དུ་བཏགས། །
ལུས་ཀྱི་ཐོ་ཡོར་ཟས་དང་སྐོམ་ལ་བཏགས། །
ཟས་དང་སྐོམ་ནི་ཕྱི་རོལ་རྐྱེན་ལ་བཏགས། །
དེ་ལྟར་ཐག་པ་གཅིག་ལ་གཅིག་མཐུད་པས། །
གཅོད་པའི་ས་མཚམས་གཞན་ནི་ཡོད་མ་ཡིན། །
ས་མཚམས་གཅིག་ནི་ཀུན་གྱིས་སྤྱི་འདོད་པ། །
ལུས་སེམས་འབྲེལ་ཐག་ཆོད་པའི་འཆི་བ་ཉིད། །
ས་མཚམས་གཅིག་ནི་ཀུན་གྱིས་ཚ་ཤེས་པ། ། །
ཐག་པ་རུལ་ནས་དབྱིངས་རིག་འདྲེས་པ་ཉིད། །
སེམས་འདི་མཐའ་དང་བྲལ་བའི་ལྷ་མོ་སྟེ། །
ལྷ་མོའི་ཕ་ཡུལ་འཇིག་རྟེན་འདི་མིན་མོད། །
སེམས་ཀྱི་ལྷ་མོ་ཞབས་ཀྱི་མཐེ་ཆུང་གཅིག །
སྐུད་པས་ལུས་པོ་འདི་ལ་དམ་དུ་བཏགས། ། ་ ་
་
，66.



-
དུ
།
་་ ་，。
、
་
དེ་ནས་སྐུད་པ་འདི་ཉིད་ཆད་ཀྱི་བར། །
ལུས་ཀྱིས་གང་མྱོང་སེམས་ཀྱིས་མྱོང་བར་སྣང་། །
་ ་ ་་
མཐེ་ཆུང་འདི་ལ་ཕན་གནོད་གང་བྱས་པས། །
ལྷ་མོ་དེ་ལ་བདེ་སྡུག་མྱོང་བར་ཟད། ། ་་
ཐག་པ་འདི་དེ་ཆད་ན་ལེགས་མོད་ཀྱང་། །
ཐག་པ་ཆད་པར་འཇིག་རྟེན་ཐམས་ཅད་སྐྲགས། །
ཐག་པས་འབྲེལ་བའི་ཐབས་ལའ་འབད་པ་ནའ། །
ཐག་པའི་སྣེ་ཀུན་ཚེར་མས་དཀྲིས་པར་མཐོང་། །
ཚེར་མའི་རྩེ་མོ་རེ་རེ་འགོག་སླད་དུ། །
ཤེས་རིག་ལས་ཀྱི་རྣམ་གྲངས་རེ་རེ་བསླབ། ། ་་་་་་
དེས་ན་ཚེར་མ་འགོག་པའི་ཁྲལ་ལས་འདི།།
མ་ཤིའི་བར་དུ་བྲེལ་བས་བྱེད་པར་ཟད། ། ་ ་
།
ཚར་མེད་སྤང་དུ་མེད་པའི་བྲེལ་བ་འདི། །
ཀུནད་ཀྱི་སྐྱེ་བ་བླངས་པའི་དོན་སྒོར་སྣང་། །
མཁའ་དང་མཉམ་པའི་སེམས་ཀྱི་ཆ་ཤས་གཅིག །
ཤ་ཁྲག་ལས་ཀྱི་འདམ་དུ་ཚུད་པ་ནའ། །
ཚ་གྲང་བཀྲེས་སྐོམ་རེ་དོགས་འཇིགས་སྐྲག་གི །
སྡུག་བསྔལ་འདི་ལ་ཟད་མཐའ་མེད་པ་སྙམ། །
འོན་ཀྱང་འབད་པ་བརྒྱ་ཡིས་བསྒྲུབས་བསྒྲུབས་པའི། །
ཤེས་རིག་དཔལ་གྱིས་བསྐྲུན་པའི་ལུས་པོ་འདི། ། །
ཆོས་ཉིད་གནམ་གྱི་རྒྱལ་མོའི་བཀའ་ལུང་བཞིན། །
ས་སྟེང་འདི་རུ་ལོ་ཤས་སྡོད་པར་ཟད། །
མགུར་འདི་སྐད་ཅེས་བླངས་སོ། །
[ཕྲན་དཔྱད། བྱ་མདོ • དོན་གྲུབ་ཚེ་རིང]
ཀ ཚིགས་བཅད་མའི་དུངས་བརྗོད་སྙན་ངག
འདིར་དུངས་བརྗོད་སྙན་ངག་ཅེས་འབོད་པ་ནི་རྒྱུའི་སྙན་ངག་ལས་ཡིད་ཀྱི་དུངས་་
པ་མཚོན་པའི་སྙན་ངག( #*-f# # )དང་དོན་གྱི་བྱུང་བ་བརྗོད་པའི་སྙན་ངག( gr
# )གཉིས་ལས་འགྲོས་སྔ་མའི་རྩོམ་སྟངས་དེར་གོ་བར་བྱ། བོད་ཀྱི་སྙན་ངག་གི་རིག་ ་ ་་
པའི་གཞུང་ལུགས་ལས་རྩོམ་སྟངས་རིགས་འདི་གཉིས་ལ་ཁ་གསལ་ལྷང་འདོན་སྒོས་སྡེ་་་
•67.



ཚན་གྱི་དབྱེ་བ་ཕྱེས་ཏེ་དཔྱད་པ་བཏང་མེད་ནའང་། དོན་ལ་ཀྱག་ཀྱོག་གི་རྩོམ་རིག་བྱུང་་་་་་
འཕེལ་གྱི་བརྒྱུད་རིམ་ཁྲོད་དུ་སྣང་ཚུལ་འདི་དངོས་སུ་བྱུང་ཡོད་པ་བསྙོན་དུ་མེད། ལྷག་དུ་
བོད་སྔ་མའི་སྙན་ངག་སྨྲ་བ་བོའིཁྲོད་ན་འདིའི་ཕྱོགས་སུ་མི་ཚེ་སྐྱེལ་མཁན་ཡང་མི་ཉུང་བ་་་་་
ཞིག་བྱུང་ཡོད་པར་མངོན། ཁོང་ཚོས་ལུས་ཚིགས་བཅད་ལ་བརྟེན་ནས་འདས་པའི་ལོ་་ ་་་་
རྒྱུས་དང་ད་ལྟའི་འཚོ་བ། མ་འོངས་པའི་བསམ་གཞིགས་བཅས་ཀྱི་ཁྲོད་དུ་རི་ཆུ་ནགས་་ ་་་
གསུམ་ལ་བཅངས་པའི་དགའ་ཞེན། ཕ་མ་བུ་ཕྲུག་ལ་བཅངས་པའི་བརྩེ་སེམས། ད་དུང་་་
དབེན་པ་དང་ཟང་ཟིང་གི་དགེ་སྐྱོན། ཐོབ་ཤོར་དང་རེ་དོགས་ཀྱི་བདེ་སྡུག སྐྱེ་འཆི་དང་་་་
འདུ་འབྲལ་གྱི་ཆོས་ཉིད། སྐྱབས་དང་ལས་འབྲས་ཀྱི་དད་པ། འཁོར་བ་དང་མི་རྟག་པའི་
ངེས་འབྱུང་སོགསཀྱི་དབང་གིས། ཤུགས་འབྱུང་དགའ་སྐྱོའི་ཉམས་མཚོན་པའི་སྙན་ངག་
སྣ་མ་སྣ་ཚོགས་ཤིག་གསར་རྩོམ་མཛད་ཡོད་པ་རེད། དེ་དག་ནི་བསྐལ་བའི་བར་དུ་མིའི་་་་
རིགས་ཀྱི་བསམ་པའི་སྤྱི་ནོར་དུ་གྱུར་ལ། བདེན་པ་དང་མཛེས་པའི་ཡང་རྩེར་སོན་ཏེ་མི་་ ་ ་ ་
རྣམས་ཀྱིས་མཆོད་བསྟོད་ཀྱི་མེ་ཏོག་གཏོར་བ་དང་མགྲིན་པའི་རྒྱུན་དུ་གྱུར་ཡོད། དེ་དག་་་་
ལ་སྤྱིའི་ཁྱད་རྟགས་ཤིག་ཡོད་པ་ནི་ཁ་གསག་དང་གཟིགས་གཟོས་ཀྱི་དབང་གིས་མིན་ལ། །
ང་རྒྱལ་དང་ཚུལ་འཆོས་ཀྱི་དྲི་མས་ཅུང་ཙམ་ཡང་གོས་མེད་པ་དེ་ཡིན། དིང་སང་མི་ཕལ་མོས་
ཆེ་ཞིག་གིས་སྙན་ངག་གི་ལུས་རང་མོས་ཅན( ### )ལ་མ་བརྟེན་ན་སྙན་ངག་པའི་་་་
བསམ་པའི་འཁྱེར་སོ་དང་སིམ་གདུང་བར་མའི་ཚོར་བ། དགའ་སྐྱོ་ཆགས་སྡང་སོགས་ཇི་་ ་
མ་ཇི་བཞིན་མཚོན་དཀའ་བར་བཞེད། ལྟ་ཚུལ་འདི་རིགས་ལ་ཕྱོགས་ལྷུང་གི་ཤན་ཞུགས་་ ་
ཡོད་པ་དང་རང་མྱོང་མེད་པའི་གཏམ་བཤད་ཙམ་དུ་ཟད། རྩལ་དུ་རྫོགས་པའི་གར་་་་་་་་་
མཁན་ཞིག་ལ་མཚོན་ནས་བཤད་ན། རང་གི་ལུས་ལ་རྒྱ་ཆས་གྱོན་ནས་གར་འཁྲབ་ན་ཆོག་་ ་
ཅིང་། བོད་ཆས་མནབས་ཏེ་གར་འཁྲབ་ནའང་ཆོག གཙོ་བོ་རང་གི་ནང་སེམས་ཀྱི་་་་་
འགྱུར་བའི་དབང་གིས་ཕྱིའི་རྣམ་པའི་ཐོག་ནས་ཐུན་མོང་མ་ཡིན་པའི་ཉམས་མཚར་པོ་ཞིག་་
ཐོན་པ་དེས། མི་རྣམས་ལ་དགའ་སྐྱོ་གདུང་སྡུག་གི་ཚོར་བ་ཞིག་སྟེར་ཐུབ་པ་དང་། ཚོར་་་་་
བ་དེས་རང་རྒྱུད་ལ་བག་ཆགས་བརྗེད་དུ་མེད་པ་ཞིག་བསྒོས་ཏེ་གར་མཁན་གྱི་དམིགས་་ ་ ་་་
ཡུལ་གྲུབ་པར་བྱ་རྒྱུ་དེ་རེད། དེས་ན་སྙན་ངག་ལ་མཚོན་ནའང་ལུས་གཙོ་བོ་མ་རེད།
བཅོས་མ་མིན་པའི་ཡིད་ཀྱི་འགྱུར་བ་རང་གིས་མྱང་བ་དང་གཞན་ལ་གོ་བར་འཇུག་པའི་་་
དགོས་མཁོ་ལ་གཞིགས་ནས་ལུས་ཀྱི་རྣམ་པ་མངོན་དགོས་པ་དེ་ཡིན་སྙམ།
ལྷག་པར་དུ། སྡེབ་སྦྱོར་རིག་པའི་ཆ་ལ་ནང་བྱན་ཆུད་ཡོད་མཁན་ཞིག་ཡིན་ཚེ།
ཚིགས་བཅད་མའི་དུངས་བརྗོད་སྙན་ངག་ལ་གཞན་དུ་མེད་པའི་བྲོ་བ་ཞིག་མྱང་དུ་ཡོད་ལ།
དེའི་ཁྲོད་དུ་རང་ཉིད་ལ་དབང་བའི་འཇིག་རྟན་ཞིག་གསར་སྐྲུན་བྱས་ཆོག་པ་ཡིན་ནོ། །
• 68 •



ཁ དགེ་འདུན་ཆོས་འཕེལ་གྱི་དུངས་བརྗོད་སྙན་ངག
བོད་སྔ་མའི་སྙན་ངག་སྨྲ་བ་པོའི་ཁྲོད་ན་སྤོབས་པ་མཆོག་ཏུ་དགེ་ཞིང་མགྲིན་པ་་་་་་
གཟེངས་སུ་མཐོ་བའི་སྐྱེས་བུ་དེ་ནི་མཁས་དབང་དགེ་འདུན་ཆོས་འཕེལ་རེད། ཁོང་ཉིད་་་་་
འཇིག་རྟེན་དུ་མི་ལོ་ལྔ་བཅུར་བཞུགས་མེད་ནའང་། “གནོག་ཆུང་ཐོས་པ་བསགས་པའི་་་
བག་ཆགས་ལ། །གོམས་པའི་རང་སེམས་རིགས་པའི་གཏམ་ལ་ཆགས། །”ཞེས་ཁོང་་ ་ ་ ་ ་
གིས་གསུངས་པ་བཞིན“རིགས་པའི་དབྱིག་མཛོད”བགྲང་གིས་མི་ལངས་པ་ཞིག་ང་ཚོ་་་་
རྗེས་འཇུག་པའི་ནོར་སྐལ་དུ་བསྩལ་གདའ། །
དགེ་ཆོས་ལགས་ཀྱིས་བརྩམས་པའི་སྙན་ངག་མང་པོ་ཞིག་དུངས་བརྗོད་སྙན་ངག་་ ་
གི་ཁོངས་སུ་འདུ་བ་ཡིན་ཏེ། ཁོང་གི་བབ་ཆགས་ཤིང་ལྷོད་ཤ་ལྡན་པའི་ཚིག་སྦྱོར་གྱི་སྤེལ་་་
སྟངས་དང་། དོན་ཟབ་ཅིང་གོ་སླ་བའི་ཕལ་སྐད་ཀྱི་རྩོམ་གཤིས། འཚོ་བའི་བྲོ་བས་ཕྱུག་པ་་
སོགས་དགེ་མཚན་དུ་མ་དང་ལྡན་ལ། སྒོས་སུ་ཡིད་ཀྱི་འགྱུར་བ་སྐབས་བསྟུན་བབ་འཕྲོད་་་
ཀྱིས་མཚོན་པར་བྱ་བའི་བརྗོད་དོན་དག་དུངས་བརྗོད་ཀྱི་ཐབས་ལ་བརྟེན་ནས་སྙན་ངག་གི་་
ལམ་དུ་དྲངས་ཡོད། དེ་ལའང་རྒྱུ་རྐྱེན་འགའ་ཚང་ཡོད་དེ། གཅིག་ན་ཁོང་ཉིད་རྒྱལ་་ ་ ་ ་ ་ ་
ཁམས་རིག་པས་བསྐོར་བ་ལ་བརྟེན་ནས་ལ་ལུང་ཡུལ་གྲུ་སོ་སོའི་ཡུལ་སྲོལ་གོམས་གཤིས། །
དགའ་ཁ་འཁྱེར་ཕྱོགས། དགེ་སྡིག་ལེགས་ཉེས། སྤང་བླང་གི་གནད་ཀ མཐོང་ཐོས་་་་་་
མྱོང་གསུམ་སོགས་ལ་རྒྱུས་ལོན་ཡོད་པས་སྙན་ངག་གི་ཁམས་སུ་འཐིམས་པའི་ཡུལ་དུས་ཀྱི་་་་
བཀག་རྒྱ་ཆེར་མེད། གཉིས་སུ“རིགས་པའི་དབྱིག་མཛོད་འདོར་ལ་ཕངས་པའི་བློས། །
རང་གིས་དཀའ་བ་ཁུར་དུ་བླངས་ཏེ་བྲིས། །”ཞེས་མི་རིགས་ཀྱི་རིག་གཞུང་སྤྱི་ལ་སྙིང་་་་་་
ནས་ཞེན་པའི་གདུང་བ་ཁུར་དུ་ལྕི། གསུམ་དུ་ལ་ལུང་ཡུལ་གྲུ་དེ་དག་ལ་འཁྱམས་ཤིང་་་་་་
འགྲིམ་པའི་ཁྲོད་དུ་ཚོང་བ་དང་ཆོམ་རྐུན། སྤྲང་པོ། ཆོས་པ། མཁས་པ། རི་ཁྲོད་པ་་་་
སོགས་རྒྱལ་ཁབ་ཕྱི་ནང་མང་པོ་ཞིག་ལ་འབྲེལ་འདྲིས་གནངས་ཡོད་པ་དང་། ལ་ལས་་ ་་...
དགའ་བའི་ཉམས་སྣང་རེ་བྱིན་ལ། ལ་ལས་བློ་ཕམ་ཡི་མུག་གི་གནས་སུ་བསྐྱལ་ཡོད་པ་ཐེ་མི་་
ཚོམ་པ་དང་། ལ་ལས་དོགས་པའི་བློ་འཆང་བའི་ཉེན་བརྡའང་བཏང་ཡོད་པ“སྐྲ་སེར་་་ ་ ་ ་
སྤྲེའུའི་རིགས་ལ་དོགས་ཟོན་མཛོད”ཅེས་པ་ལས་ཀྱང་གོ་ཐུབ་པ་བཞིན་ནོ། །དེ་འདྲའི་་་་་
འཚོ་བའི་ཁོར་ཡུག་ཅིག་ཏུ་སྙན་ངག་པ་ཁོང་ལའང“རི་བོ་སྒང་དྲུག་ལྗོངས་ནས་རི་དྭགས་་་་
བཞིན་འཁྱམ་པ”ལྟ་བུའི་འདུ་ཤེས་ཀྱང་ངང་ངམ་ཤུགས་ཀྱིས་སྐྱེ་སྲིད་ལ། རང་གི་སྐད་་་་
ངག་བདེ་བའི་མགྲིན་པ་ལ་བརྟེན་ནས་བདེ་སྡུག་གི་འགྱུར་བ་མཚོན་པའི་དུངས་བརྗོད་སྙན་
ངག་མང་དུ་བརྩམས་ཡོད་པ་སྟེ། 《བཙོན་ནས་བླངས་པའི་མགུར》དང《ཕལ་སྐད་་ ་ ་་་་
གསོང་བོར་བརྗོད་པའི་ཀ་རྩོམ》《མི་རྟག་དྲན་པའི་གསུང་མགུར》《ཆུང་གྲོགས་རྗེས་་་་་
དྲན»«འདུ་འབྲལ་སྙིང་བོ་མེད་པར་རྟོགས་པའི་གླུ»«སྙིང་བོའི་ལྷ་ཆོས་བྱེད་པར་་་་་་་་
• 69 •



་
གདམས་པ»《ཨ་མཆོད་ཀྱི་ལོ་རྒྱུས་ཀ་རྩོམ»སྙན་ངག་ཐོར་བུ་སོགས་ཡོད་དོ། །
དེ་དག་ལས་གྲོགས་པོའི་ཕྱི་ཐག་དང་མཛའ་བ་མཚོན་པ་ལ་ཁོང་གིས“ན་གཞོན་་་་་
ལང་ཚོའི་མེ་ཏོག་རྒྱས་དུས། །ཡིད་ཀྱི་ཆུ་བོ་གཅིག་ཏུ་འདྲེས་པའི། །འདྲིས་འདྲིས་ཆུང་་་་་
གྲོགས་སེམས་ཀྱིས་འཚེར་མ། །”ཞེས་པ་དང“ཆུང་སྐྱེས་གྲོགས་ཀྱིས་བོར་བའི་ཕྱོགས་་ ་་་་
ལ། །ནང་གི་དུངས་སེམས་ཆོད་ཐབས་མི་འདུག”ཅེས་ཡུན་རིང་འདྲིས་པའི་སེམས་ཀྱི་་་་་
གོམས་པའི་ཤུགས་དེ་གསེང་མཐོར་གྱུར་བ་དང་། མི་རྟག་པ་དྲན་པའི་སྐོར་ནས“ཉེ་་ ་་་..
འབྲེལ་འཁོར་གཡོག་འཛོམས་པ་ཚོང་འདུས་ཀྱི་མགྲོན་པོ། །སྟོབས་འབྱོར་ཁེངས་དྲེགས་ ་ ་
དར་བ་རྨི་ལམ་གྱི་ལོངས་སྤྱོད། །སྐྱིད་སྡུག་སྤེལ་མའི་ཉམས་མྱོང་དབྱར་དགུན་གྱི་འགྱུར་་་་
ལྡོག ། བསམ་བཞིན་མ་བཅོས་ཤུགས་པའི་གླུ་དབྱངས་ཤིག་ཤོར་སོང”ཞེས་སྙིང་གཏམ་ ་
གསོང་བོར་སྨྲས་ཡོད། མི་དང་སྤྱི་ཚོགས་བཅོས་མ་དང་གཡོ་སྒྱུའི་ངོ་བོར་འདྲེས་ཡོད་པའི་་་
ཐད་ནས“ཁྲམ་དང་གཡོ་སྒྱུའི་རྩེད་མོ་དགུ་སྒྲིག་ཏུ་བྱས་ཏེ། །འབད་པ་བརྒྱ་ཡིས་སྒྲུབ་པའི་་
འཇིག་རྟེན་གྱི་འདུན་མས། །ཡུན་རིང་སྒུགས་པའི་མཐའ་ལ་སྟོང་བསླུས་སུ་བྱས་པས། །
ལོ་གསུམ་སྡུག་ལས་བྱས་པའི་ཨ་ཐང་ནི་ཆད་སོང་། །”ཞེས་སྡུག་གཏམ་བགྲངས་ཡོད་པ་་་
དང༌། སྐྱོ་བ་དང་སྡུག་བསྔལ་གྱིས་མནར་བ་ལ་བརྟེན་ནས“བལྟས་ན་སྐྱིད་སྐྱིད་འདྲ་བའི་ ་
འཇིག་རྟེན་གྱི་ཕུན་ཚོགས། །ཐོབ་ན་རང་རང་སྐབས་ཀྱི་སྡུག་བསྔལ་རེ་འདུག་པས། །
འཕྲལ་སྣང་བདེ་བའི་གནས་སྐབས་རྨི་ལམ་ཙམ་སོང་རྗེས། །ཅིས་ཀྱང་རང་སེམས་སྐྱོ་བའི་་
རྐྱེན་སྣང་རེ་འདུག་གོ”ཞེས་བདེ་སྡུག་གི་བདེན་པ་ངོ་སྤྲད་ཅིང་། ཁོང་ཉིད་ཀྱིས་རང་གི་སྐྱོ་་
ལ་སྡུག་པའི་མི་ཚེའི་བརྒྱུད་རིམ་ལ་ཕྱིར་དྲན་བྱེད་དུས“གཞོན་དུས་དགའ་བའི་ཆུང་མ་ངས་་
མ་བླངས། །རྒས་དུས་དགོས་པའི་ནོར་རྫས་ངས་མ་བསགས། །སྤྲང་བོའི་མི་ཚེ་ལྕགས་་་་་
སྨྱུག་ལྷན་ཅིག་ཏུ། །རྫོགས་པ་འདི་ནི་བདག་གི་སྣང་བ་སྐྱོ། །”ཞེས་རགས་པའི་ཚུལ་གྱིས་་
སྤྱི་སྡོམ་མཛད་འདུག་གོ། །
གོང་དུ་སྨྲས་སོ་ཅོག་ནི་དགེ་ཆོས་ཀྱི་དུངས་བརྗོད་སྙན་ངག་གི་གོ་བའི་ཐད་ཀྱི་དཔེ་་་་
མཚོན་ཙམ་ཡིན་གྱི། ཕྲ་ཞིང་ཞིབ་པའི་སྒོ་ནས་ཕན་ཚུན་ཐོད་གཏུག་པ་དང་ཁུང་བསྒྲིགས་
ཏེ་དཔྱད་པ་གཏོང་རྒྱུའི་ལས་དེ་ཕྲན་གྱིས་ནུས་པ་མ་ཡིན་ནོ། ། ་
ག དགེ་ཆོས་ཀྱི་དུངས་བརྗོད་སྙན་ངག«བཙོནནས་བླངས་པའི་མགུར》
《བཙོན་ནས་བླངས་པའི་མགུར》ཞེས་པ་ལས་སྙན་ངག་པ་ཁོང་གི་སྐབས་དེའི་་་་་་
འཚོ་བའི་གནས་བབས་དང་སྤྱི་ཚོགས་ཀྱི་ཁོར་ཡུག ལོ་རྒྱུས་ཀྱི་རྒྱབ་ལྗོངས་སོགས་ལ་འོལ་་ ་
ཚོད་ཀྱིས་འདི་འདྲ་ཞིག་ཡིན་ཞེས་ཁ་ཚོན་གཅོད་དཀའ་ནའང་། སྙན་ངག་ལས་སྐབས་་་་་
དེའི་ཁོང་གི་ཡིད་འགྱུར་དང་སེམས་ཀྱི་གཏད་སོ་གང་འདྲ་ཞིག་ཡིན་པ་དང་། ཆགས་སྡང་་་
གི་རུས་ཅི་འདྲ་ཐོན་པའི་སྐོར་ནས་རང་མྱོང་ཙམ་བརྗོད་ན་འདི་ལྟ་སྟེ། འཇིག་རྟེན་འདིར་་་
• 70 •



འགྲོ་བ་མི་ཞིག་ལ་མཚོན་ན། ཆེས་མུན་ནག་དང་ཆེས་ཐབས་རྡུགས། ཆེས་རང་དབང་་་་་
བྲལ་བ་ནི་བཙོན་ཁང་ནས་འཚོ་བ་རོལ་རྒྱུ་དེ་ཡིན་ལ། འཚོ་བའི་བྲོ་བ་དངོས་མ་མྱོང་བའི་་་་
ཚོར་བའང་སྐབས་དེར་ཡོད་ངེས། དེ་ལྟ་བུའི་འཚོ་གནས་ཤིག་ཏུ་བླངས་པའི་མགུར་ནི་་་་
སེམས་ཁོང་གི་གླུའམ། སྙན་ངག་གམ། འགྱུར་ཁུགས་གང་རུང་ཞིག་ཡིན་ཆོག་ལ། ལེན་་
སའི་ཡུལ་ནི་ཧོར་ཁང་ངམ། མི་ཁ་ཤས་སམ། འགྲོ་བ་མི་སྤྱི་གང་རུང་ཞིག་ཡིན་ཀྱང་ཆོག །
ཁོང་གིས་སྐྱེ་རྒ་ན་འཆིའི་གོ་རིམ་འདིར་སྙན་ངག་གི་རི་མོའི་ལམ་ནས་མཚོན་པར་་་་་
བྱས་ཡོད་དེ། རྨུ་ཐག་རིང་མོས་མཐའ་མེད་པའི་ཆོས་དབྱིངས་ནི་རིག་པའི་དབྱིབས་སུ་་་་་
བཏགས་པ་དང་། རིག་པའི་བུ་ཆུང་དེ་ཉིད་དལ་འབྱོར་ལུས་རྟེན་གྱི་ཐོ་ཡོར་དེའང་བཟའ་་་
བཏུང་ཟས་སྐོམ་ལ་བཏགས་པ་དང་། ཟས་སྐོམ་ཡང་ཕྱི་རོལ་གྱི་རྐྱེན་ལ་བཏགས་པ་སྟེ། མི་ས་
རེ་རེའི་རྒྱུད་ནའང་སྲོག་གཅོད་མ་འདོད་པའམ། གཅོད་མི་ཐུབ་པའི་རྒྱུ་རྐྱེན་ཞིག་སྤྱི་ཆོས་
སུ་གྲུབ་ཡོད་པའི་གནས་ལུགས་ཟབ་མོ་དེ་བསྟན་ཡོད། དེ་ལྟ་བུའི་རྨུ་ཐག་ནི་སུ་དང་གང་་་་
གིས་མི་ཤེས་པའམ་མི་ཚོར་བ་ཡིན། གཅིག་ལ་གཅིག་བརྟེན་གྱི་འཚོ་བའི་བརྒྱུད་རིམ་གྱི་་་་་
ཐག་པ་འདི་གཅོད་པར་འདོད་མཁན་མེད་པས་འཁོར་བའི་རྒྱུན་དེ་བྱུང་བ་ཡིན་པར་བསྟན་་
པའི་ཤུགས་ལ། སྙན་ངག་པ་ཁོང་བཙོན་ཁང་དུ་འཚོ་བ་རོལ་བཞིན་པའི་སྐབས་ཀྱི་རང་་ ་་་
གིས་དངོས་སུ་ཉམས་སུ་མྱོང་བའི་ཚོར་བ་རྣོན་པོ་དེ་ཕྱིར་ཕྱུང་བ་ཞིག་ཀྱང་རེད་སྙམ། ཁོང་
གིས་སེམས་ནི་མཐའ་མེད་པའི་ལྷ་མོའི་གཟུགས་སུ་བཀོད་ཅིང་ལྷ་མོ་དེ་ནི་གཙང་ཞིང་དྲི་མ་་་
མེད་པ་དང་། དགའ་བདེའི་དཔལ་དུ་ཤར་བ་ཞིག་ཡིན་པར་ངོས་བཟུང་བ་དང་ལྷ་མོའི་ཕ་་
ཡུལ་མིའི་འཇིག་རྟེན་འདི་མིན་པ་དང་འདིར་མེད་པའི་ཚུལ་བརྗོད་ན་ཡང། སེམས་ཀྱི་་་་
མྱོང་བ་ལུས་ཀྱི་མྱོང་བའི་རྗེས་སུ་འབྲང་དགོས་པས་ཐག་པ་ཆད་པར་འཇིག་རྟེན་ཐམས་་ ་་་་
ཅད་སྐྲག་གིན་ཡོད་སྟབས། ཐག་པས་འབྲེལ་བའི་ཐབས་ལ་འབད་པ་མི་བྱེད་མཁན་མེད་་་་
མོད། ཐག་པའི་སྣེ་ཀུན་ཚེར་མས་དཀྲིས་པ་སྟེ། འཇིག་རྟེན་ནི་སྐྱོ་བ་དང་སྡུག་བསྔལ་གྱི་་་་
གཞི་མར་མཐོང་ངོ་མ་སྐབས་དེར་མཚོན་ན་མི་སུ་ཡིན་རུང་འདི་འདྲ་བའི་སེམས་ཀྱི་་་་་་་
འཁྱེར་ཕྱོགས་ཡོད་པ་གདོད་མི་ཟ། འོན་ཀྱང་ཚེར་མའི(སྡུག་བསྔལ)རྩེ་མོ་རེ་རེ་འགོག་་་་
པའི་ཆེད་དུ། སྡུག་བསྔལ་ཟློག་པའི་ཤེས་རིག་གི་རྣམ་གྲངས་སྣ་མ་སྣ་ཚོགས་ཤིག་བསླབ་་ ་ ་ ་
དགོས་པར་འགྱུར། བདེ་བ་ལས་སྡུག་བསྔལ་མི་འདོད་པའི་ཁྲལ་ལས་འདི་སྐྱེ་བོ་མཆོག་་་་
དམན་སུ་ཞིག་ཡིན་ཡང་མ་ཤིའི་བར་དུ་བྲེལ་བས་སྒྲུབ་ཀྱིན་ཡོད་ལ། ཚར་མེད་བྲེལ་ལས་ ་་་
འདི་སྐྱེ་བོ་ཀུན་གྱི་མི་ཚེ་གཅིག་གི་དོན་གྱི་དམིགས་འབེན་དུ་ལྟ་བ་ནི་ཆོས་ཉིད་ཅིག་ཡིན་པར་
བཞེད་ཅིང་། སེམས་ཀྱི་ཆ་ཤས་གཅིག་ཤ་ཁྲག་གདོས་བཅས་ཀྱི་ཕུང་བོའི་ལུས་ཀྱི་འདམ་དུ་་་
ཚུད་པ་ལ་བརྟེན་ནས། མི་རྣམས་ལ་ཚ་བ་དང་གྲང་བ། བཀྲེས་པ་དང་སྐོམ་པ། རེ་བ་་ ་་་
དང་དོགས་པ། འཇིགས་སྐྲག་སོགས་ཀྱི་ཟད་མཐའ་མེད་པའི་སྡུག་བསྔལ་འདི་བྱུང་།
•71.



ཡིན་ན་ཡང་། འདོར་མི་ཕོད་པ་དང་གལ་ཆེ་བའི་ལུས་པོ་འདི་འཆི་བདག་གི་བཀའ་ལུང་མ་་་
བབས་ཚུན་ཆད་དུ་ས་སྟེང(བཙོན་ཁང)འདི་རུ་ལོ་ཤས་རིང་ལ་སྡོད་དགོས་པའི་ཁེར་་་་་་
རྐྱང་གི་སྐྱོ་གླུ་འདི་བཙོན་ནས་བླངས་པ་རེད།
འདི་ནི་གཏན་ཚིགས་ཀྱི་སྙིང་བོས་ཕྱུག་པའི་དུངས་བརྗོད་སྙན་ངག་ཅིག་ཡིན་ལ།
རྩོམ་གཤིས་ཀྱི་ཆ་ནས་བརྟག་ན་ཁ་ལྷོད་པའི་ལུགས་སུ་གཏོགས་ཤིང་། གོམ་པ་རིམ་བགྲོད་
ཀྱིས་སྔ་མ་སྔ་མ་དེ་ཕྱི་མ་ཕྱི་མས་གསལ་འགྲེལ་གྱིས་གོ་སླ་བར་བྱས་ཡོད་ལ། སྙན་ངག་པ་་ ་་་
ཁོང་གིས་རང་ཉིད་བཙོན་དུ་ཚུད་པར་འཁང་ར་དང་ལེ་བདའ་བྱས་པ་ཙམ་གཏན་ནས་་ ་་་
མིན་པར། ཐོབ་སླ་ཞིང་འཆོར་ཡང་སླ་བའི་འཇིག་རྟེན་ཁམས་ཀྱི་འཚོ་བ་ལ་སྙིང་བོ་མེད་པ་་
དང་མི་རྟག་པའི་རང་བཞིན་ལ་ཟུར་ཟ་དང་མཚང་འབྱིན་གནངས་པ་ཞིག་རེད། འདི་ལ་་
སྐྱོ་སྣང་རིང་ལུགས་ཀྱི་དྲི་མ་ཡོད་ནའང་འདྲ། དངོས་ཡོད་རིང་ལུགས་ཀྱི་བསུང་ངད་ལྡན་་་
ནའང་འདྲ། སྙན་ངག་ལ་དབང་འབྱོར་བའི་སྐྱེས་མཆོག་ཅིག་གི་བསམ་བློའི་ཉིང་བཅུད་་་
དང་འཇིག་རྟེན་དང་རིན་ཐང་གི་ལྟ་ཚུལ་རྗེན་པར་ཀློག་པ་པོའི་མིག་མདུན་དུ་བཤམས་་་་་
ཡོད། །
ང མཇུག་གི་གཏམ་ཐོར་བུ། །
དུངས་བརྗོད་སྙན་ངག་དང་དོན་བརྗོད་སྙན་ངག་གང་ཡིན་ཡང་རང་རང་གི་ཁྱད་
ཆོས་འབུར་དུ་ཐོན་ཡོད་པ་དང་། མཚོན་ཐབས་དང་བླང་བྱའི་ཐད་ནས་མི་འདྲ་བའི་ཆ་་་་
ཡོད་ཀྱང༌། སྙན་ངག་ལ་ལ་ཞིག་དུངས་བརྗོད་ཀྱི་ཕྱོགས་སུ་ལྷུང་ཡོད་པ་དང་། ལ་ལ་ཞིག་་་
དོན་བརྗོད་ཀྱི་ལམ་དུ་འཁྱེར་ཡོད། ཡང་ལ་ལར་དེ་གཉིས་ཀའི་ཆ་གཅིག་འདུས་སུ་མངོན་་
ཡོད། དེ་ནི་གཙོ་བོ་རྩོམ་མཁན་གྱི་ཀུན་སློང་དང་ཁ་གཏད་ས། མཚོན་ཐབས་དང་བརྗོད་་་
དོན། སེམས་ཁམས། ཁོར་ཡུག་སོགས་ལ་འབྲེལ་བ་ངེས་ཅན་རེ་ཡོད་པར་འདོད། །
དེང་སང་གཞོན་སྐྱེས་ཀྱི་སྙན་ངག་པ་མང་པོ་ཞིག་ལ་ཉམས་མི་དགའ་བའི་སྣང་་་་་་
ཚུལ་ཞིག་བདོག་པ་ནི། ཁོ་ཚོས་སྐྱེས་ཐོབ་ཀྱི་ཤེས་རབ་དང་སྦྱང་སྟོབས་ཀྱི་ཡོན་ཏན་ལ་་་་་་
བརྟེན་ནས་མི་དང་བྱ་དངོས་སྣ་ཚོགས་ལ་རྒྱུས་ལོན་དང་ལྟ་ཞིབ་མི་བྱེད་པའི་ཁར། གདམ་་
གསེས་དང་བསམ་གཞིགས་མི་གནང་བར་སྣང་བ་གང་ཤར་དུ་རྩོམ་ཐོར་འགོད་པ་རེད། །
མྱོང་བ་དངོས་ལ་བརྟེན་ནས་དུངས་བརྗོད་དང་དོན་བརྗོད་གང་རུང་གི་ལམ་དུ་དྲངས་ཏེ་་ ་
སྒྱུ་རྩལ་གྱི་ལོངས་སྤྱོད་དང་བསམ་བློའི་སྙིང་སྟོབས་ཤིག་སྟེར་རྒྱུ་ནི་ཁ་ཚ་དགོས་གཏུག་ཅིག་་་
གོ །
འཇར་མན་གྱི་རྩོམ་རིག་སྨྲ་བ་བོ་དང་ཚད་མ་སྨྲ་བ་བོ་ལུའུ་སའོ( ཋg )ཡིས།
འཁོར་བའི་ཟང་ཟིང་དང་རྒྱང་བཀྱེད་ཅིང་རང་ཉིད་ལ་བར་ཐག་ཅིག་བཟུང་མེད་ན། དེ་་་
ནི་འགྲོ་བ་མི་རྣམས་ཀྱི་བདེ་སྐྱིད་དངོས་ཡིན་ཞེས་གསུངས་སོ། །
• 72 •



མྱོང་ཚོར་རིག་པའི་གླིང་ག།
(རྩོམ་སྒྲིག་འགན་ཁུར་བ།
འཕགས་པ་ཐར）
༤
སྙན་ངག་ནི་གོ་བརྡ་སྤྲོད་ཐབས་ཙམ་མིན་
ལ་གོ་རྒྱུ་མེད་པ་ཞིག་ཀྱང་མིན་
་
，
ཁྱུང་ཐར་རྒྱལ། (རྩེ་ཁོག）
དེང་གི་དུས་འདིར་འཛམ་གླིང་ཡོངས་སུ་ཤེས་རིག་གི་ཀློང་བརྡོལ་བ་དང་བསྟུན་་་་་་
ནས་རང་རེའི་བོད་ལའང་འཕོ་འགྱུར་གསར་བ་མང་པོ་བྱུང་། དེ་དག་ལས་དམིགས་་་
བསལ་ཅིག་ནི་སློབ་ཆེན་སློབ་མས་སྙན་ངག་འབྲི་ལ་སློབ་འབྲིང་སློབ་མས་སྙན་ངག་འབྲི་་ ་་་
བར་མ་ཟད། སློབ་ཆུང་སློབ་མས་ཀྱང་སྙན་ངག་འབྲི་བ་དེ་རེད།
འོ་ན། སྙན་ངག་འབྲི་བ་ནི་དེ་འདྲའི་ལས་སླ་མོ་ཞིག་ཡིན་ནམ་ཞེ་ན། མ་ཡིན་ཏེ།
སྙན་ངག་ནི་རྩོམ་རིག་གསར་རྩོམ་ཁྲོདཀྱི་ཚད་མཐོའི་སྒྱུ་རྩལ་ཅིག་ཡིན་ལ། སྙན་ངག་འབྲི་་་
བ་དེ་རིག་གནས་ཀྱི་ཐོབ་ཐང་ཡོད་མེད་ལ་འབྲེལ་བ་མེད་མོད། རང་རེའི་བོད་པ་རྣམས་་་་་
ཀྱིས་ཁ་ནས་གང་བཤད་སྙན་ངག་ཡིན་པ་ག་ལ་སྲིད་དེ་མི་སྲིད་དོ། །
སྒྲ་ཡང་འཇུག་གི་སྒོ་ནས་བཤད་ན། བོད་རིགས་ཀྱི་དམངས་གླུ་སྣ་ཚོགས་དང། །
གཏམ་དཔེ། འདོགས་རེས་སོགས་ཀྱང་སྙན་ངག་གི་གྲས་སུ་བཞག་ཆོག་མོད། སྒྲ་དོགས་་་་
འཇུག་གི་སྒོ་ནས་བཤད་ན་ད་ལྟ་ང་ཚོས་གླེང་བཞིན་པའི་སྙན་ངག་ནི་འདི་ཙམ་ཞིག་ལ་གོ་ན་་་
ཁྱབ་ཧ་ཅང་ཆུང་བར་གྱུར་ཏོ། ཡིན་ནའང་། ད་ལྟ་ཚང་མས་སྙན་ངག་འབྲི་བ་འདི་ཅི་་་་་་
ཡིན་ཞེ་ན། འདི་ནི་ང་ཚོ་རིག་གནས་ལ་ཕྱོཊ་པའི་སྣང་ཚུལ་བཟང་པོ་ཞིག་ཡིན་མོད། བྱ་་ ་
དངོས་ཅི་ཞིག་ཡིན་རུང་བྱ་དངོས་དེའི་འཕེལ་འགྱུར་གྱི་གོ་རིམ་ཁྲོད་དུ་ལེགས་ཆ་དང་་་་་་་་
མཉམ་དུ་ཞན་ཆའང་འབྱུང་ངེས་པ་ཆོས་ཉིད་ཅིག་ཡིན་པས་ན་ད་ལྟ་ཚང་མས་སྙན་ངག་་་་་་
འབྲི་བ་འདི་ཡང་རང་རེའི་སྙན་ངག་དེ་ལོག་ལམ་དུ་ཕྱིན་པའི་སྣང་ཚུལ་ཙམ་ལ་ངོས་བཟུང་་ ་
ན་མི་ཆོག་པ་ཅི་ཡང་མེད་དོ། །
རྒྱུ་མཚན་ནི། འགའ་ཞིག་གི་གོ་བརྡ་སྤྲོད་ཐབས་ཙམ་གྱི་སྙན་ངག་དང་འགའ་ཞིག་་
གི་གོ་རྒྱུ་ཅི་ཡང་མེད་པའི་སྙན་ངག་དེ་དེ་ལས་མ་འདས་སོ། །
འགའ་ཞིག་གིས་སྙན་ངག་བྲིས་པ་ཧ་ཅང་སླ་སྟེ། ཚིགས་བཅད་ཡིན་ནའང་འདྲ།
རང་མོས་སྙན་ངག་ཡིན་ནའང་འདྲ། སྙན་ངག་གི་ཁྱད་ཆོས་ཅི་ཡང་མེད་པའི་ཁར་སྙན་་་་་་
ངག་ལ་སྐད་ཆ་བཤད་སའི་ཡུལ་ཞིག་དང་མྱོང་སྣང་གི་ཚོར་བ་ཞིག་ཀྱང་མེད་པར་སྤྱིར་་་་་་་
བཏང་གི་རང་བཞིན་བརྗོད་པ་ཙམ་ལས་མ་འདས་སོ། སྤྱིར་སྙན་ངག་ནི་ཚིག་རྒྱན་གྱི་རོལ་
• 73 •



རྩེད་ཁོ་ན་ཡིན་མི་ཆོག་མོད། སྙན་ངག་ལ་ཚིག་གི་སྒྱུ་རྩལ་མེད་ན་དེ་བས་ཀྱང་མི་ཆོག་གོ
སྙན་ངག་གི་ལུས་རྒྱན་སྲོག་གསུམ་གང་གི་ཐད་ནས་ཀྱང་སྙན་ངག་ལ་འཚོ་བའི་རྨང་གཞིར་་་་
སིམ་པའི་རྩ་བ་ཞིག་དང་སྒྱུ་རྩལ་གྱི་རྟོག་བཟོ་འདྲེས་པའི་རྩེ་མོ་ཞིག་ཡོད་དགོས་ཏེ། ཏེ་་་་་་
ཝང་ཧུའུ་ཡིས“སྙན་ངག་ནི་བདེན་དངོས་བརྒྱུད་པའི་ཀུན་རྟོག་ལས་བྱུང་བ་ཡིན་ཕྱིར། །
བདེན་དངོས་ཁོ་ན་མིན་ལ་ཀུན་རྟོག་རྐྱང་བའང་མིན་ཞེས་དང་། སྙན་ངག་མཁན་པོ་་
ཡི་དམ་ཚེ་རིང་གིས“སྙན་ངག་ནི་ཚོན་རིས་བདུན་ལྡན་གྱི་འཇའ་ཚོན་ཡིན་པས། ཚོན་སྣ་་་
གཅིག་མཛེས་པ་ཙམ་གྱིས་དབང་གཞུའི་བླ་རས་འཐག་མི་ཐུབ”ཞེས་གསུངས་པས་ཀྱང་་་་
སྙན་ངག་དེ་སྤྱིར་བཏང་གི་གོ་བརྡ་སྤྲོད་ཐབས་ཙམ་མིན་པར་ཁྱད་པར་ཅན་གྱི་བརྩེ་དུང་་་་
མཚོན་སྟངས་དང་ཁྱད་པར་ཅན་གྱི་སྒྱུ་རྩལ་འགོད་ཐབས་སོགས་ཡོད་དགོས་པ་གསལ་བོར་་
བསྟན་ནོ། གོ་སླ་བ་སྙན་ངག་གི་ཡོན་ཏན་ཞིག་ཡིན་པའི་ཆ་ནས་དེའི་ཡོངས་ཁྱབ་རང་་ ་་་་
བཞིན་ལ་དམིགས་ཏེ། སྙན་ངག་གི་དྲི་མ་བྲལ་བའི་གོ་བརྡ་སྤྲོད་ཐབས་ཙམ་ཞིག་བྲིས་ཏེ་་་་
སྙན་ངག་ཏུ་འདོད་པ་ནི་སྙན་ངག་ལ་མ་སྦྱངས་པ་དང་བློ་མ་གོམས་པས་ཡིན་ནོ།།
གཞན་ཡང་། ཁ་ཅིག་གིས་གོ་དཀའ་བ་སྙན་ངག་གི་ཡོན་ཏན་ཡིན་ཟེར་ནས་གོ་རྒྱུ་་་
ཅི་ཡང་མེད་པ་ཞིག་འབྲི་བཞིན་འདུག གོ་དཀའ་བ་སྙན་ངག་གི་ཡོན་ཏན་ཞིག་ཏུ་བརྩིས་་ ་
ཆོག་མོད། སྙན་ངག་དེར་གཏན་ནས་གོ་རྒྱུ་མེད་ན་རྒྱ་ཆེའི་ཀློག་པ་པོ་ལན་པ་མིན་པར་སྙན་་
ངག་དང་བཅས་པའི་རང་ཉིད་ལན་པ་ཡིན་ནོ། །འགའ་རེས་ད་དུང་རང་གི་རྫུན་རྐུབ་་ ་་་་
འགེབས་ཆེད་དུ་ངའི་སྙན་ངག་མི་རབས་ཁ་ཤས་སམ། ཡང་ན་དུས་རབས་ཁ་ཤས་ཀྱི་རྗེས་་
ནས་མ་གཏོགས་གོ་མི་ཐུབ་ཅེས་ཁ་ཕོ་འཐེན་པར་བྱེད་ལ། འགའ་རེས་ངའི་སྙན་ངག་མིའི་
རིགས་ལ་བྲིས་པ་ལས་མི་རིགས་ལ་བྲིས་པ་མིན་པས་མི་རིགས་ཀྱི་གུ་དོགས་པའི་བསམ་བློ་
ཅན་ཚོས་ཅི་ལྟར་གོ་ཐུབ་ཅེས“རྒྱལ་གཅེས་རིང་ལུགས”ཀྱི་འཇོན་ཐང་ངོམ་པར་བྱེད་དོ།
ཕྲན་གྱི་བསམ་ཚུལ་ལྟར་ན། འདི་དག་ནི་རང་རེའི་སྙན་ངག་ལོག་ལམ་དུ་ཕྱིན་་་་་
པའི་མཚོན་རྟགས་ཙམ་དུ་ཟད་ལ། འདི་ལྟར་སོང་ན་རང་རེའི་སྙན་ངག་ལ་མདུན་ལམ་་་་་
མེད་པར་མ་ཟད། བོད་རིག་པའི་ཁྱབ་ཁོངས་གཞན་དག་ལའང་ཤུགས་རྐྱེན་ངན་པ་་ ་་་་་
ཐེབས་སྲིད། །
དེ་བས། སྙན་ངག་ལ་དུང་ཞེན་ཆེ་བ་ཞིག་ཡིན་ན་སྙན་ངག་ལ་སྦྱངས་པ་དང་སྙན་་་་
ངག་ལ་གོམས་པའི་བློ་སྔོན་དུ་སོང་སྟེ། སྙན་ངག“དངོས”དེ་འབྲི་བ་ལས་ང་ལ“སྙན་་་་་
ངག་བབས་བྱུང”ཞེས་མགོ་ཆག་ལབ་བརྡོལ་མི་འབྱིན་པ་དང་རྩོམ་སྒྲིག་པ་ཚོས་ཀྱང་གད་་་་
སྙིགས་ཀྱི་ཕུང་པོ་ལེན་རྒྱུ་མེད་པ་ཞིག་རྒྱ་ཆེའི་ཀློག་པ་པོའི་གསོལ་སྟོན་དུ་བཤམས་པར་་་་་་་
ཐུགས་སྣང་གནང་འོས་སྙམ།
2001. 5. 8ཉིན་རྩེ་ཁོག
• 74.
，
，



དཔྱད་རྩོམ་མུན་འཇོམས་སྒྲོན་མེ། (རྩོམ་སྒྲིག་འགན་ཁུར་བ། བསོད་ནམས་དར་རྒྱས)
ཡཾ
ལྷ་རྣམས་ཀྱི་ཆེད་དུ་བསྒྱུར་བའི་ཤེས་རབ་ཀྱི་གོམ་འགྲོས།
—དཔྱད་གཏམ་རིང་མོ«སྙན་ངག་གི་གསང་མྱུལ་བ་ཞིག་གི་ཟིན་ཐོ»ལས་ཁག་གཉིས་པ།
སྐྱབས་ཆེན་བདེ་གྲོལ།
(རྨ་ཆུ)
1.སྙན་ངག —བག་ཆགས་ཀྱི་ཤེལ་ལེབ་སྟེང་དུ་ངེས་པར་འབྱུག་དགོས་པའི་ཚོན་རྩི་སྣ་་་་་་་
ཚོགས། ཕྱིར་དྲན་དང་སྤོབས་པ་མཚོན་བྱེད་ཀྱི་རོལ་རྩེད་ཅིག རྣམ་ཤེས་ཀྱི་གོ་འཕང་སྟོད་བྱེད་ཀྱི་གཤོག་་
ཟུང་ཞིག ལེན་པར་སླ་ཞིང་འདོར་བར་དཀའ་བའི་བརྩེ་དུངས་ཀྱི་ལོངས་སྤྱོད་ཅིག དེ་ནི་ཤེས་རབ་ཀྱི་་་
རིམ་པ་མཐོ་ཤོས་ཤིག་གི་མཛེས་པ་ཕྱིར་མངོན་པ་ཡིན་པས་སྐད་ཆ་ཙམ་མ་ཡིན་ལ་རྟོག་པ་ཁོ་ནར་ཡང་ངོས་
འཛིན་མི་རུང་། །
2.སྙན་ངག་པ——མིའི་རིགས་ཀྱི་རང་གཤིས་དང་ལོ་རྒྱུས་ཀྱི་ཆག་འཇིག་སོགས་ཀྱིས་བཟོས་་་་
པའི་སྡུག་བསྔལ་སྣ་ཚོགས་དང་ལེན་བྱེད་མཁན་གྱི་སྐྱེ་བོ་ཞིག ཨ་མ་དང་གཉེན་ཉེ་རྣམས་ཀྱིས་ཁོ་ལ་དུས་་་
རྒྱུན་པར་ལེ་བདའ་གཏོང་བ་ཇི་བཞིན་ཁོས་ཀྱང་རང་ཉིད་ཚུད་པའི་ནག་ཉེས་ཀྱི་ས་བོན་དག་ལ་ལེ་བདའ་
གཏོང་། - ཁོ་རྨི་ལམ་དང་སྟོང་བསམ་བརྒྱུད་ནས་ལྷ་ཡུལ་དུ་བྱོལ་བར་དགའ་ཞིང་དེ་ནི་མངོན་སུམ་གྱི་འཚོ་་་
བའི་གདུག་རྩུབ་བཟོད་མ་ཐུབ་པས་ཡིན། ཁོ་གཞན་གྱི་མགྲིན་པར་བརྟེན་ནས་རང་གི་འདོད་བློ་བརྗོད་་་
པར་དེ་འདྲ་མི་སྤྲོ་བས་དུས་རྒྱུན་པར་ཁེར་རྐྱང་དུ་གནས་ཡོད། ཁོས་འཇིག་རྟེན་གྱི་ཐ་སྙད་དག་མེ་དཔུང་་་་
བཞིན་འབར་དུ་བཅུག་རྗེས་ད་གཟོད་སོས་དལ་བག་ཕེབས་ཀྱིས་ངལ་གསོ་བྱེད་པ་ཡིན།
3. སྙན་ངག་ཁྲོད་ཀྱི་ལོག་སྤྱོད —ཧྥ་རན་སེའི་སྙན་ངག་པ་བྷོ་དྷི་ལེར་གྱིས“ང་ཚོ་ཉོན་མོངས་་་
ཀྱི་རི་དྭགས་ར་བ་ན་འཕར་སྨྱུང་དང་གཟིག རྔོན་ཁྱི། སྤྲེའུ། སྡིག་རྭ། བྱ་རྒོད། དུག་སྤྲུལ་བཅས་་་་
ཟུག་ཅིང་མཆེ་བ་བགྲད་ལ་ནུར་ཞིང་གད་མོ་དགོད་པའི་ཐན་ལྟས་ཀྱི་ཁྲོད་དུ་གསོན་ཡོད། ”@ པར་་་་་
བཤད་ལ་དབྱིན་ཇིའི་སྙན་ངག་པ་ཨེ་ལོའཁྲི་ཡིས“ ཟླ་བཞི་བ་ནི་ཆེས་གདུག་རྩུབ་ཆེ་བའི་དུས་ཚིགས་ཡིན ”
པར་འདོད། དེ་བཞིན་དུ་ཨོ་ཟིཁྲུ་རེ་ཡའི་ལིས་ཨེརཁུ་ཡིས“ཨ་མས་ང་རང་ཚལ་བར་གཤགས་སོང"
ཉི ཞེས་བྲིས་ཤིང་བོད་ཀྱི་དགེ་འདུན་ཆོས་འཕེལ་གྱིས་ཀྱང“ཐག་པ་ཆད་པར་འཇིག་རྟེན་ཐམས་ཅད་་་་
སྐྲག”@ ཅེས་བརྗོད་ཡོད་པ་རེད། འདི་ལ་འཇིག་རྟེན་པ་དག་གིས་སྙན་ངག་ཁྲོད་ཀྱི་ལོག་སྤྱོད་ཏུ་ངོས་་
འཛིན་པར་ངེས་ཤིང་ཏག་ཏག་ས་ཡོམ་དང་མེ་རི། ཤཱ་འོད་ལྟར་སྐྱེ་དངོས་ཀུན་ལ་ཕོག་ཐུག་གཏོང་བྱེད་་་་་་
ཀྱི“ལོག་སྤྱོད”རིགས་འདིའི་རྐྱེན་གྱིས་ང་ཚོས་རང་གི་སྒྱིད་ལུག་པའི་རྣམ་ཤེས་ཀྱི་སྟེང་དུ་ཉམ་ཐག་པའི་་་་
འབུ་སྲིན་མང་པོས་དུས་གཅིག་ཏུ་འཚང་ཁ་རྒྱག་པ་གསལ་བོར་མཐོང་ཐུབ་པ་ཡིན། དངོས་པོའི་འཇིག་་་
རྟེན་གྱིས་ང་ཚོ་ཇི་ལྟར་བྲིད་ཀྱང་སྙན་ངག་པས་ང་ཚོར་དུས་ཚོད་བརླག་བྱེད་ཀྱི་ཀུ་རེ་རྩེ་མི་སྲིད། དེའི་་་་་
E，
• 75 •



''
st
ཕྱིར་ང་ཚོས་སྙན་ངག་པའི“ལོག་སྤྱོད”དང་མཉམ་དུ་ཚུལ་འཆོས་དང་གདོང་འབག་གི་ནུས་ཤུགས་ཕམ་་
པར་གཏོང་རན།
4. གངས་རི་ནས་དག་ཞིང་བར་གྱི་འགྲུལ་སྐྱོད་འདི་ནི་རང་རེའི་ཤེས་རབ་ལྡན་པ་དག་་་་་
གིས་ཆེས་བརྩི་མཐོང་བྱེད་པའི་མི་ཚེའི་རིན་ཐང་འཚོལ་སྟངས་ཤིག་སྟེ་ཁོང་ཚོས་འཇིག་རྟེན་ལས་འདས་་་་
པའི་སེམས་ཀྱི་ཞིང་ཁམས་ཤིག་ལ་རང་ཉིད་ཀྱི་རྣམ་ཤེས་ཆ་ཚང་བ་བྲན་གཡོག་ཅིག་ལྟར་འབུལ་བའི་སྙིང་་་་
སྟོབས་མཚོན་ཕྱིར་སྙན་ངག་མང་པོ་ཞིག་བྲིས་ཡོད་པ་རེད། ཡིན་ནའང་དམངས་གླུའི་ཉམས་དང་ལྡན་་་་
པའི་མགུར་མ་རེ་འགའ་མ་གཏོགས་ཕལ་ཆེ་བ་རྒྱ་གར་བའི་མེ་ལོང་མ་ལས་ལྡོག་འཕྲོ་བྱས་པའི་འོད་ཤ་སྟག་
ཡིན། རང་རེའི་སྙན་ངག་འཕེལ་བའི་ལོ་རྒྱུས་ཅི་ཙམ་རིང་ནའང་མཚོན་ཐབས་དང་རྣམ་པར་སྒྱུར་བཅོས་
བྱས་པ་ཧ་ཅང་ཉུང། ཚུལ་དེ་ལ་དམིགས་ཏེ་ཟམ་གདོང་རིན་པོ་ཆེས“ལོ་བརྒྱ་ཕྲག་བཅུ་བའི་རྗེས་སུ་རིམ་
པས་དར་རྒྱས་སུ་སོང་བའི་ཚིག་རྒྱན་གྱི་རྣམ་གཞག་དང་རྩོམ་འགྲོས་གསར་བ་ཇི་སྙེད་ཅིག་བྱུང་བ་ཐམས་་་
ཅད་བོད་སྐད་ཀྱི་བགོ་སྐལ་དུ་མ་ཐོབ་པས་འུ་ཅག་ད་དུང་ཡང་དཎྜིའི་བཞེད་དགོངས་འབའ་ཞིག་ཨ་འཐས་
སུ་བཟུང་སྟེ་ཚིག་དོན་རྒྱན་གྱི་གོམ་སྟབས་ལོ་ངོ་སྟོང་ཕྲག་འདས་པའི་དུས་ཀྱི་ཡོལ་བའི་ཕག་ནས་སྒྱུར་གྱིན་་་་
བསྡད” $ ཅེས་དང་དགེ་འདུན་ཆོས་འཕེལ་གྱིས“རང་རེའི་རྣམས་ཀྱི་ད་ལྟའི་རྩོམ་ལུགས་འདི་ནི་རྒྱུ་་་་
སྐད་བོད་དུ་བསྒྱུར་བ་རྣམས་ཀྱི་དབྱིབས་ཁོ་ནར་བྲིས་པ་ཡིན་ལ། དེ་རྣ་བར་འཇགས་འཇགས་ནས་གོ་
བདེ་བར་སོང་བ་ཡིན་གྱི་བོད་སྐད་རང་དབང་བའི་སྒྲིག་ཚུལ་ནི་མིན་པར་ངེས་མོད། སུ་ཞིག་གི་རྣ་བར་་་་་
འགྲོ། ” 6 ཞེས་གསུངས་ཡོད། དེ་ལྟར་རང་རེའི་སྙན་ངག་པ་དག་གིས་ཆོས་གླུ་ཁོ་ན་ལེན་པ་མ་་་་་་་
གཏོགས་དམག་འཁྲུག་དང་ཟིང་ཆོས་མིའི་སེམས་ལ་བཟོས་པའི་རྨ་ཁ་དང་རྒྱལ་རྒྱུད་ཆད་པ་སོགས་ཀྱིས་་་་་
མཚོན་པའི་ལོ་རྒྱུས་ཀྱིས་བསླངས་པའི་ཕྱིར་དྲན། ལྷ་སྒྲུང་དང་མངོན་སུམ་བར་གྱི་འགལ་བ། བོད་མིའི་་་
སྐྱིད་སྡུག་དངོས་དང་འབྲེལ་བའི་གཏམ་རྒྱུད་མཚོན་པ་སོགས་སྣང་མེད་དུ་བསྐྱུར་བ་རེད།
5. ཕྲ་རགས་ཀྱི་དངོས་གཟུགས་དག་ཕན་ཚུན་བསྡེབས་པ་ལས་བྱུང་བའི་སྒྱུ་འཕྲུལ————འཇིག་་
རྟེན་འདིར་ཕྲ་རགས་ཀྱི་དངོས་གཟུགས་བགྲང་གིས་མི་ལོངས་པ་ཞིག་ཡོད་ཅིང་དེ་དག་རེ་རེའི་སྟེང་དུ་་་་་་
གཟུགས་སྒྲ་དྲི་རོ་སོགས་འདོད་ཡོན་གྱི་ལོངས་སྤྱོད་ཕུན་སུམ་ཚོགས་པ་ཞིག་འདུས་ཡོད་པ་རེད། སྙན་་་་་་
ངག་པའི་རྣམ་ཤེས་ཚོགས་དྲུག་གིས་དེ་དག་ལ་ཚེ་སྲོག་གསར་བ་སྐྲུན་པའི་ལས་འགན་ཁུར་དུ་བཞེས་ཚུལ་
ནི་རི་མོ་བ་རྣམས་ཀྱིས་རང་གི་ཤེས་རབ་ལ་བརྟེན་ཏེ་ཚོན་སྣ་མང་པོ་སྡེབ་སྦྱོར་བྱེད་པ་དང་གཉིས་སུ་མ་་་་་
མཆིས། ཕྲ་རགས་ཀྱི་དངོས་གཟུགས་དེ་དག་ཚུལ་དུ་མའི་སྒོ་ནས་རིག་གནས་ཀྱི་ཁྱབ་ཁོངས་རེ་རེར་་་་་
བཀྲམས་ཡོད་པ་ཡིན་ན་སྙན་ངག་པས་ཁྱབ་ཁོངས་གཅིག་ཁོ་ན་རྙེད་པ་ཙམ་གྱིས་སེམས་ཀྱི་སྣང་བརྙན་་་་་་
ལེགས་པོ་ཞིག་བཟོ་ཐུབ་པ་མ་ཡིན། དེའང་ཆེས་ཆེ་བའི་རིག་གནས་ཀྱི་ཁྱབ་ཁོངས་དག་སྟེ། །
(1) རང་བྱུང་ཁམས་དང་། (2) འགྲོ་བ་མི་སྤྱི། (3) མི་རིགས་རེ་རེ་དང་དེའི་ལོ་རྒྱུས། (4)
ཆོས་ལུགས། (5) ཚན་རིག་དང་འཕྲུལ་རྫས། (6)མི་སྒེར་གྱི་རྨི་ལམ་དང་སྟོང་བསམ་བཅས་ཀྱིས་སླར་
ཡང་རིག་གནས་ཀྱི་ཁྱབ་ཁོངས་གཞན་ཞིག་འགྲུབ་པར་བྱེད་པ་དང་དེ་ཉིད་མིག་འཕྲུལ་སྟོན་མཁན་ཚོའི་་་་
མདུན་གྱི་འཁྲབ་ཆས་དང་འདྲ་བར་མངོན་ཡོང་དུས་སྙན་ངག་ཅེས་པ་འདི་རིག་གཞུང་གཞན་གྱི་དབང་་་་་
• 76 •
，



སྒྱུར་འོག་ནས་རང་བཙན་བྱེད་ཆོག་པ་ཡིན། རང་རེས་གོང་གི་རིག་གནས་ཀྱི་ཁྱབ་ཁོངས་དག་ལས་རེ་་་
གཉིས་ཙམ་མ་གཏོགས་མཚོན་མ་ཐུབ་པས་སྙན་ངག་ལ་ཚིག་རྒྱན་ཞེས་འབོད་ཀྱིན་ཡོད་པ་རེད། །
6. བརྡབ་གསིག་མང་དུ་བཏང་བའི་དབྱངས་གསལ་སོ་བཞི —ང་ཚོས་དུས་རྒྱུན་པར་་་ ་་༌"
དབྱངས་གསལ་སོ་བཞིའི་འབྱུང་ཁུངས་ཀྱི་སྐོར་ལ་དཔྱད་པ་མི་གཏོང་བར(ཉེ་ཆར་བོད་ཡིག་ཇི་ལྟར་
གསར་བཟོ་བྱས་ཚུལ་སྐོར་གྱི་དཔྱད་རྩོམ་མང་པོ་ཞིག་གིས་ང་རང་སུན་པོར་བཟོས)དེའི་ལས་དབང་གིས་ ་་་
ཕྱོགས་ལ་བསམ་གཞིགས་གནད་དུ་ཐང་བ་རེ་གཏོང་རྒྱུ་གལ་ཤིན་ཏུ་ཆེ། རྒྱུ་མཚན་ནི་དེ་ཉིད་ང་ཚོའི་སྙན་་་་
ངག་གསར་རྩོམ་གྱི་མདུན་ལམ་དང་ཐད་ཀར་འབྲེལ་བས་སོ། །ལོ་རྒྱུས་ཀྱི་དཀྱོགས་མཚམས་རེ་རེའི་ཁྲོད་་་་
དུ་ཐ་སྙད་གསར་བ་བགྲང་གིས་མི་ལོངས་པ་རེས་སྔོན་ཆད་ཀྱི་ཐ་སྙད་དག“བརྡ་རྙིང”དུ་སྒྱུར་བཞིན་་་་་
འདིས་ང་ཚོར་ཐ་སྙད་བཀོལ་སྤྱོད་བྱེད་པའི་ཕྱོགས་ལ་བར་ཆད་མང་དུ་བཟོ་བཞིན་ཡོད། སྔོན་ཆད་རྒྱ་གར་་
ལུགས་ཀྱི་བོད་སྐད་ཀྱི་བརྡ་སྤྲོད་སྟངས་ཅིག་ཡོད་མྱོང་བ་བཞིན་དེང་སང་རྒྱ་ནག་ལུགས་ཀྱི་བོད་སྐད་ཀྱི་བརྡ་་
སྤྲོད་སྟངས་ཤིག་ཀྱང་འབྱུང་ངེས་པས་དེ་ལ་ཅིས་ཀྱང་དོགས་ཟོན་བྱེད་དགོས།（སྙན་ངག་པ་ཚོ། ཐ་་་་་་
སྙད་གང་བྱུང་དུ་མི་བཀོལ་བར་འཚལ། དབྱངས་གསལ་སོ་བཞིས་ཁྱོད་ཀྱི་བརྡབ་གསིག་བཟོད་མི་ཐུབ)་
7. 《ལང་ཚོའི་རྦབ་ཆུ》དང་ལང་ཚོའི་རྦབ་ཆུ —རང་རེའི་སྙན་ངག་གསར་བའི་ལམ་བྱང་་་་་་
བྱེད་པ་ལྟ་བུའི《ལང་ཚོའི་རྦབ་ཆུ》ནི་ལོ་རབས་བརྒྱུད་ཅུ་བའི་ན་གཞོན་ཚོས་བོད་ཡིག་སློབ་སྦྱོང་བྱེད་པ་་ ་་་
དང་ཕ་ཡུལ་འཛུགས་སྐྲུན་བྱེད་པའི་སྙིང་སྟོབས་མཚོན་བྱེད་ཀྱི་ཐུན་མོང་གི་མགྲིན་གླུ་ཡིན་པས་མི་མང་འདུ་་
ས་ནས་གྱེར་འདོན་བྱས་ན་ཧ་ཅང་འཚམས་པ་ཞིག་དང་རྣམ་པའི་ཆ་ནས་མཉམ་སྒྲོག་རོལ་དབྱངས་ཤིག་་་་་
དང་གཉིས་སུ་མེད་པ་ཞིག་རེད། འོན་ཀྱང་ད་ལྟའི་དུས་འདིར་སྐབས་དེའི་ན་གཞོན་ཚོའི་ལང་ཚོའི་རྦབ་ཆུ་་
ཉིད་རྒན་པོའི་ཀ་ཆུ་རུ་གྱུར་ཏེ་བཞུར་ཤུགས་བྲལ་ཞིང་རྦ་རླབས་འཇགས་པ། འབབ་རྒྱུན་ཐུང་བ་སོགས་་་་
ཉམས་རྒུད་ཀྱི་ཆ་དུ་མས་སྤྲས་འདུག་པ་ཝ་ལེར་གསལ། དེའི་སྐོར་ལ་སྐུ་ཞབས་སྐྱ་བྷ་ལགས་ཀྱིས《རང་རེའི་་
སྙན་ངག་པ་ཚོ་རྒས་སླ་བའི་སྐོར》དུ་དཔེ་དང་བཅས་ཏེ་སྐྱོན་བརྗོད་མང་དུ་བྱས་ཡོད་པས་འདིར་མང་དུ་་་
གླེང་བའི་དགོས་པ་མ་མཆིས།
8. ཀློག་པ་པོའི་སྨྲ་ལྕེ་འཐབ་པ་ལས་འཁྲུག་པའི་གློག་ཞགས——ཀློག་པ་པོ་ནི་བཀླག་བྱའི་སྙན་་་་་
ངག་དེའི་རྩོམ་པ་པོ་གཉིས་པའང་ཡིན། ཁོ་ཚོས་ནམ་ཡང་བཀླག་བྱའི་སྙན་ངག་དེ་རང་ཉིད་དང་བར་ཐག་་
ཉེ་རུ་གཏོང་བའི་ཕྱོགས་ལ་འབད་པ་བྱེད་བཞིན་ཡོད་ཅིང་དེ་ལས་ཨུ་ཚུགས་དང་སྡུག་རུས་ཀྱི་ཉམས་ཤིག་་་་
མངོན་ཡོང་བར་མ་ཟད་དད་གུས་དང་བཀུར་བསྟིའི་མཛེས་པ་ཞིག་ཀྱང་མཚོན་ཐུབ་པ་རེད། ཡིན་ནའང་་
སྙན་ངག་པས་ཆེས་བཟོད་པར་དཀའ་བ་ནི་ཀློག་པ་པོའི་སྨྲ་ལྕེ་འཐབ་པ་ལས་འཁྱུག་པའི་གློག་ཞགས་ཏེ་དེ་ཡི་ས་
རྐྱེན་གྱིས་སྙན་ངག་པས་འཇིགས་སྐྲག་དུ་མ་དང་བཅས་སྒེའུ་ཡོལ་མར་ཕབ་ནས“བདག་ངོ་མ་དེ་འདྲ་ཞིག་་་་
ཡིན་ནམ”ཟེར་ངེས།
9.རང་རེའི་སྙན་ངག་གི་གྱོང་གུན (1)དགེ་འདུན་ཆོས་འཕེལ་ཏེ་ལེགས་སྦྱར་སྐད་དང་་་་
དབྱིན་སྐད། བོད་ཡིག་བཅས་གསུམ་ཀར་བྱུང་བའི་ལོ་ཙཱ་བ་དེས་རང་རེའི་སྲོལ་རྒྱུན་ལྟར་སྔོན་མ་དག་གི་་་་
ལས་འཕྲོ་སྐྱོང་བའི་ཕྱིར་ཏུ་སྙན་ངག་པ་ཆེན་པོ་ཐེ་ཀོར་གྱི་བརྩམས་ཆོས་བོད་དུ་མ་བསྒྱུར་བ། (2)གསར་་་་
• 77.



རྩོམ་གྱི་ཤེས་རབ་དང་སྤོབས་པས་ཀུན་ནས་ཕྱུག་པའི་སྙན་ངག་གསར་བའི་གདོང་ལེན་པ་སྐུ་ཞབས་དོན་་་་་་
གྲུབ་རྒྱལ་མཆོག་མིའི་རིགས་སྤྱིའི་ལས་དབང་མཚོན་བྱེད་ཀྱི་གསར་རྩོམ་ལ་མ་ཞུགས་གོང་ནས་ཚེ་ལས་་་་་་
འདས་པ། (3)རང་ཉིད་ཀྱི་རྩོམ་གཤིས་ལྡན་ལ་རིག་གནས་ཀྱི་རྨང་རྡོ་མཐུག་པའི་སྙན་ངག་པ་འཇུ་སྐལ་་་
བཟང་དང་ལྗང་བུ་གཉིས་ཀྱི་བརྩམས་ཆོས་ཀྱི་ཁ་གྲངས་ཉུང་བ། (4)དབུས་གཙང་ཕྱོགས་སུ་སྙན་ངག་་་་
གསར་བ་འབྲི་བའི་ཚ་རླབས་འཕྱུར་མ་ཐུབ་པ། (5)ལོ་རབས་དགུ་བཅུ་བའི་ལོ་མགོ་ནས་སྙན་ངག་་་་་་་
གསར་རྩོམ་གྱི་ལམ་ལ་ཞུགས་མཁན་རྣམ་དཔྱོད་ཅན་འགས་བརྩམས་ཆོས་བཅུ་གྲངས་ཤིག་བྲིས་པ་ཙམ་་་་
གྱིས་ཡིད་ཚིམས་པར་བྱས་པའམ་ཡང་ན་རྣམ་པ་དང་མཚོན་ཐབས་གསར་བའི་ཁ་ཕྱོགས་ཤིག་མི་རྙེད་པར་་
སྔར་གྱི་དེ་བསྐྱར་ཟློས་བྱེད་པ། །
10. རྨོངས་དད་ཀྱི་མཛེས་པ སྙ ན་ངག་པ་ལྷ་དང་སྡུག་བསྔལ་ལ་བཅར་ཚུལ་དེ་རྨོངས་
དད་ཀྱི་མཛེས་པ་ཞིག་གིས་ཀུན་ནས་བསྐོར་ཡོད་ལ་དེ་ནི་བྱིས་པ་རང་གི་རྩེད་ཆས་ལ་འཐམས་པ་དང་ཕྱེ་མ་་་
ལེབ་མེ་ནང་དུ་མཆོངས་པ་དང་འདྲ་བ་ཡིན། སྙན་ངག་གིས་དྲག་ཆས་དང་ཆང་སོགས་ཀྱི་ཁྱད་ཆོས་གཡར་
ནས་སྙན་ངག་པའི་རྣམ་ཤེས་ང་རྒྱལ་དང་སྤོབས་པར་བསླད་ཅིང་ཁོར་ཡུག་ཡོངས་རྫོགས་ཉེན་ཁ་དང་བརྩེ་བ་
དུངས་ཀྱིས་ཕྱུག་ཏུ་བཅུག་པས་མངོན་སུམ་གྱི་བཀོད་པ་མང་དག་ཅིག་བློའི་ཡུལ་ལས་འཇིག་པར་ཉེ་བའི་་་་
དུས་ཀྱང་བྱུང་བ་རེད། སྐབས་དེར་སྙན་ངག་པའི་ཁྱད་ཆོས་ནི་འདི་ལྟ་སྟེ། (1)སྤྱོད་པ་འཆལ་ཞིང་་་་་་
བསམ་བློ་ནང་དུ་སྡུད་པ་དང་ཉེ་གམ་གྱི་མི་ཀུན་ལ་དོགས་ཟོན་བྱེད་པར་གོམས་པ། (2)ཁྱིམ་ཚང་དང་སྤྱི་
ཚོགས་ཚུད་པའི་དངོས་པོའི་འཇིག་རྟེན་ལ་ཡིད་ཕྱུང་བ། (3)རང་ཉིད་ཀྱི་རྟོག་པས་མིའི་རིགས་མ་ཟད་་་་
འཇིག་རྟེན་གྱི་ཁམས་ཐམས་ཅད་ཁྱབ་པར་བྱེད་པ་དང་དེ་དག་ཀུན་ལ་ཚེ་སྲོག་གསར་བ་སྐྲུན་པའི་ངལ་རྩོལས་
དང་དུ་ལེན་པ། (4) ཚོན་མདོག་དང་འགྱུར་ཁུག ཐ་སྙད་གསུམ་ཕན་ཚུན་འདྲིས་སུ་འཇུག་པ། (5)
དུས་ཚོད་དང་འཆི་བདག ཀུན་སྤྱོད་སོགས་ལ་བརྩི་བཀུར་ཕྲན་ཙམ་མི་བྱེད་པ། །
11. རྣམ་ཤེས་བོད་ཡིག་ལ་གོམས་ཚུལ་ སྙི ང་ཁ་ཨ་ཡིག་གིས་བྱིན་གྱིས་བརླབས་པ་ན་
གངས་རིའི་འདབས་ཀྱི་མེ་ཏོག་ཅིག་ཏུ་འཚར་ལོངས་འབྱུང་མགོ་བརྩམས་པ་ཡིན་ལ་དེ་དང་ལྷན་ཅིག་་་་་་
དབྱངས་གསལ་སོ་བཞིའི་སྒྲ་གདངས་དྲག་ཞན་དང་བྱེད་རྩོལ་ཆེ་ཆུང་། ཕྲད་ཀྱི་འཇུག་སྟངས། མིང་གི་་
སྡེབ་སྦྱོར་སོགས་མཆོད་པའི་གཙང་ཆབ་བཞིན་ཚེ་སྲོག་གི་ས་གཞིའི་ཁོང་བར་ཐིམ་ཞིང་རིམ་བཞིན་་་་་
དམངས་གཞས་དང་མགུར་མ། བསྟོད་ཚོགས། དགག་ཡིག ཆབ་ཤོག་སོགས་དང་བཅས་ཏེ་རྣམ་ཤེས་་ ་
བོད་ཡིག་ལ་གོམས་ཐུབ་པ་ཡིན། དེ་ནི་གངས་རི་དང་དར་ལྕོག མཚོ་མོ། བསང་མེ་སོགས་ཀྱི་ཚབ་ཏུ་ཤེས་
རིག་གི་གཡུལ་སར་སྐྱོད་ཚུལ་ཞིག་གོ ། ། གལ་ཏེ་གོང་ལྟར་རྣམ་ཤེས་བོད་ཡིག་ལ་མ་གོམས་པར་སུ་་་
ཞིག་གིས་བོད་ཡིག་གི་སྙན་ངག་བྲིས་ན་དེ་ནི་ནག་ཉེས་ཀྱི་སྤྱོད་སྟངས་ཤིག་ཀྱང་ཡིན།
12. རང་རེའི་སྙན་ངག་གི་བླ་སྲོག -རང་རེའི་གངས་རི་སྟེ་སྙིང་རྗེ་དང་བརྩེ་དུངས། དགེ་ ་ ་
བ་བཅས་མཚོན་པའི་ཁ་དོག་དཀར་པོའི་བདག་ཉིད་ཅན། གངས་རིན་པོ་ཆེ་དང་གཉན་ཆེན་ཐང་ལྷ།
ཡར་ལྷ་ཤམ་པོ༌དེ་ཚོ་ཚང་མར་གཏམ་རྒྱུད་རེ་ཡོད། དེ་ཚོ་ཚང་མར་དམག་མི་རེ་ཡིན། རང་རེའི་མཚོ་
མོ་སྟེ་ཞི་དུལ་དང་ལྷིང་འཇགས། བྱམས་སེམས་བཅས་མཚོན་པའི་ཁ་དོག་སྔོན་པོའི་བདག་ཉིད་ཅན། མ་
• 78 •



ཕམ་གཡུ་མཚོ་དང་གནམ་མཚོ་ཕྱུག་མོ། ལྷ་མོའི་བླ་མཚོ་དེ་ཚོ་ཚང་མར་སྡུག་བསྔལ་རེ་ཡོད། དེ་ཚོ་་ ་ ་་་
ཚང་མ་བཙུན་མོ་རེ་ཡིན། དུས་བཞིའི་ཁ་བ་མུ་མཐུད་དུ་བབས་ནས་རང་རེའི་གངས་རིར་གཟི་དཔལ་སྤྲས་་
ཤིང་རང་རེའི་མཚོ་མོར་དར་ཁ་འགྲིག་དུས་མི་རབས་མང་པོའི་རྨི་ལམ་དང་སྟོང་བསམ་གྱི་ཁྲོད་ནས་གསོན་་
ཤུགས་རྒྱས་པའི་རང་རེའི་སྙན་ངག་གི་བླ་སྲོག་ཡུལ་ཕྱོགས་གང་དུ་ཡོད་དམ། ཡུལ་གྱུར་བ་མང་པོས་ཀྱང་་་་
མཉམ་གཅིག་ཏུ“ལྷ་དེ་གཉིད་ལས་སད་དུ་འཇུག་རོགས”ཟེར།
13. སྙན་ངག་པའི་ཀུན་སྤྱོད་ ཀུ ན་དང་མཐུན་པ་ནི་མི་ཆོས་ཀྱི་རྩ་བ་ཡིན་པར་མ་ཟད་སྡུག་་་་
བསྔལ་དང་ནད་གཞི་གང་མང་སྐྱེད་པའི་རྩ་བའང་རེད། ཀུན་དང་མཐུན་པའི་ཆེད་དུ་མི་རྣམས་རྫུན་དང་
ཕྲ་མའི་ལས་ལ་མི་འཇུག་ཀ་མེད་ཡིན་པས་དེ་ནི་ཚུལ་འཆོས་དང་ཟོག་ཟོབ་མཐའ་དག་གི་འབྱུང་ཁུངས་རེད་་
ཅེས་ཀྱང་བཤད་ཆོག འོ་ན་ཀུན་དང་མི་མཐུན་པ་ནི་ཅི་ཞིག་ཡིན་ཞེ་ན་དེ་ནི་ལྷ་ཆོས་ཀྱི་རྩ་བ་སྟེ་སྙན་ངག་་་་
པའི་ཀུན་སྤྱོད་དོ། །
14. རྒན་པོ་ཚོའི་སེམས་ཀྱི་འཇིགས་སྐྲག་རང་རེའི་རྒན་པོ་རྣམས་ཀྱིས་སྙན་ངག་ནི་རིག་་་་
པའི་གནས་བཅུའི་གྲས་ཀྱི་བྱེ་བྲག་གི་རིག་པ་ཞིག་ཏུ་ངོས་འཛིན་ཞིང་གཞུང་ལྟར་དཔེར་བརྗོད་བྲིས་པ་ཙམ་
གྱིས་ཆོག་པར་བྱས་ཏེ་དེའི་འཕེལ་རྒྱས་དང་མདུན་ལམ་གྱི་ཕྱོགས་ལ་དོ་ཁུར་ཆེན་པོ་བྱེད་ཀྱིན་མེད། གསལ་་
བོར་བཤད་ན་ཁོང་ཚོ་ནི་གཞུང་བརྒྱ་སྨྲ་བའི་མཁས་པ་ཡིན་པ་ལས་རྒྱལ་ཁམས་འགྲིམ་པའི་རྣལ་འབྱོར་བ་མ་
རེད། ཁོང་ཚོས་གོ་སྐབས་འགྲིག་པོ་དང་མཐུན་རྐྱེན་ལེགས་པོ་རེ་བེད་སྤྱད་ནས་ན་གཞོན་ཚོའི་སྙིང་སྟོབས་
དང་སྤོབས་པར་ཁ་རྡུང་ཡ་ང་བ་རེ་གཏོང་གིན་ཡོད་ལ་དེས་ཁོང་ཚོ་རང་ཉིད་ནི་ན་གཞོན་ཚོའི་ཡོད་ཚད་་་་་
ཁ་ལོ་སྒྱུར་ཐུབ་མཁན་ཡིན་སྙམ་པའི་ང་རྒྱལ་དང་ཁེངས་དྲེགས་ཀྱང་མཚོན་ཡོད། དུས་རབས་དང་ལོ་རྒྱུས་
ཀྱིས་ན་གཞོན་ཚོའི་སེམས་ལ་འཇིག་རྟེན་གསར་བ་ཞིག་བསྐྱལ་ཡོང་བའི་དུས་སུ་རྒན་པོ་ཚོའི་སེམས་ཁམས་་་
གཤམ་གྱི་འཇིགས་སྐྲག་དག་གིས་ཁྱབ་པ་རེད། (1) སྙན་ངག་གི་གསར་བརྗེ་སྣ་ཚོགས་ལ་བརྟེན་ནས《མེ་
ལོང་མ་»གད་སྙིགས་སུ་སྐྱུར་བར་དོགས་པའི་འཇིགས་སྐྲག (2)གསར་དུ་དར་བཞིན་པའི་སྙན་ངག་་་་་་
གསར་བས་སྔོན་ཆད་ཀྱི་ཆོས་གླུ་དག་གི་ཚབ་བྱེད་པར་དོགས་པའི་འཇིགས་སྐྲག (3)ན་གཞོན་ཚོས་ནང་་་་
བསྟན་གྱི་མཛེས་པ་མི་རྙེད་ཅིང་ཕ་ཡུལ་ལ་བརྩེ་དུངས་མི་བཅངས་པར་ཕྱི་གླིང་བ་དང་འཕྲུལ་ཆས་ཀྱི་འཇིག་་
རྟེན་ལ་ལད་མོ་བྱེད་པར་དོགས་པའི་འཇིགས་སྐྲག (ཕྲན་གྱིས་འདིར་ཆེད་དུ་ཞུ་རྒྱུར། ཁྱེད་ཚོས་ང་ཚོར་་་་
ཡིད་ཆེས་བཅངས་ཏེ་འཇིགས་སྐྲག་དེ་དག་ཞི་རུ་ཆུགས་དང་། ང་ཚོས་གསར་གཏོད་དང་མདུན་སྐྱོད་བྱེད་
པ་ནི་ཁྱེད་ཚོས་བཟོས་པའི་ལམ་བསུབ་པའི་ཆེད་དུ་མ་ཡིན་པར་དེ་ཉིད་ཇེ་རིང་དུ་གཏོང་བའི་ཕྱིར་ཏུ་ཡིན་་་
པ་མཁྱེན་པར་གྱིས། )
15. སྙན་ངག་གསར་རྩོམ་བྱེད་པའི་འགལ་རྐྱེན (1)སྙན་ངག་ལ་དབང་བར་འོས་པའི་་་་
དུས་ཚོད་མཐའ་དག་གདུག་རྩུབ་ཆེ་བའི་ཚོང་རྫས་དང་གདོང་འབག་གྱོན་པའི་གྲོགས་པོ་ཚོས་ཁྱེར་འགྲོ་བ།
(2)ཐ་སྙད་དང་སེམས་པའི་བར་གྱི་དཔྱངས་ཟམ་དོག་དྲགས་ཏེ་སྨྲ་བསམ་བརྗོད་འདས་ཀྱི་སྡུག་བསྔལ་་་་
འབྱུང་ཁ། (3)དྲན་ཤེས་དང་མནོ་བསམ་འཁྲལ་འཁྲུལ་དུ་གྱུར་ནས་ཤུགས་དྲག་པའི་བརྩེ་བ་མེད་འགྲོ་བ།
(4)ཁོར་ཡུག་གི་མནར་གཅོད་དང་འཚོ་སྡོད་ཀྱི་སུན་སྣང་བཟོད་མི་ཐུབ་པ། (5)བུད་མེད་དང་་་་་་
• 79 •
-
--



བསྟན་རྒྱུ་མང་དྲགས་ནས་སེམས་ཀྱི་ན་ཟུག་ཡལ་འགྲོ་བ།
16. སྐད་ཆའི་ཞབས་བྲོ སྙན་ངག་ནི་རོལ་དབྱངས(སྲོག)དང་ཚོན་མདོག(རྒྱུན)།
བརྐོས་རིས(ལུས)བཅས་གསུམ་ཀའི་ཁྱད་ཆོསལྡན་པའི་སྐད་ཆའི་ཞབས་བྲོ་ཞིག་སྟེ་དེ་འཁྲབ་ཚེ་བཀོད་པ་
ལེགས་ཤིང་རྒྱ་ཆེ་བའི་གར་སྟེགས་ཤིག་དགོས་པར་མ་ཟད་སུན་སྣང་མེད་ཅིང་ཤེས་རབ་ལྡན་པའི་ལྟད་མོ་་་
བའང་མང་དག་ཅིག་དགོས་པ་ཡིན། འཁྲུབ་པ་པོ་དེའང་རང་རེའི་སྲོལ་རྒྱུན་ལྟར་གར་གྱི་ཉམས་བརྒྱུད་ལ་་
བྱང་ཆུབ་མཁན་ཞིག་དང་མིའི་རིགས་ཀྱི་ལོ་རྒྱུས་དང་སྤྱི་ཚོགས། དད་མོས། སྡུག་བསྔལ། སྐྱེ་འཆི་་་
སོགས་སྣང་ཚུལ་མཐའ་དག་ལས་བླ་ལྷག་གིས་ཚོར་བ་རྙེད་མཁན་ཞིག ལྷག་པར་དུ་བླ་ན་མེད་པའི་རང་་་་
གཤིས་ཀྱིས་ཀུན་ནས་ཕྱུག་པ་ཞིག་ཡིན་དགོས།
17. ཆེས་བརྗིད་ཉམས་ལྡན་པའི་སྙན་ངག ——ཕྲན་གྱིས་གནའ་བོའི་རྒྱ་གར་གྱི་འཁྲབ་གཞུང་་་་
ནི་ཆེས་བརྗིད་ཉམས་ལྡན་པའི་སྙན་ངག་ཡིན་པར་འདོད། བོད་དུ་འགྱུར་བའི«བྱ་ལེན་མ་མངོན་པར་་་་་
ཤེས་པའི་ཟློས་གར»དཔེ་རུ་དྲངས་ནས་གསལ་བོར་བཤད་ན་ཐོག་མར་འཁྲབ་གཞུང་ཧྲིལ་བོ་རྒྱལ་བོ་དང་་་་
བྲན་གཡོག་བར་གྱི་ཚུལ་ལྡན་གྱི་གཤིས་ཀས་ཁྱབ་པར་བྱས་ལ་དེ་ལས་སྲིད་པ་སྤྱིའི་འཁོར་འདས་ཀྱི་ཆོས་ཉིད་་
དང་འཁོར་བ་འདིའི་ལོངས་སྤྱོད་མཐའ་དག་གི་མཛེས་སྡུག་གསལ་བོར་མངོན་ཞིང་ལྷ་མིའི་བར་གྱི་ལྐོག་་་་
གྱུར་གྱི་གསང་མཐིལ་བརྟོལ་བའི་རང་དབང་གི་ཡུལ་ལྗོངས་ཤིག་ཀྱང་མཐོང་ཡོང་། དྲང་སྲོང་དང་རི་་་་་་
དྭགས། ཤིང་རྟའི་ཁ་ལོ་བ། རྒྱལ་བོ་བཅས་ཀྱི་གཏམ་གླེང་གིས་དགེ་སྡིག་དང་བཟང་ངན་སོགས་ཀྱི་དབྱེ་་་
བ་ཙམ་འབྱེད་ཀྱི་ཡོད་པ་མ་ཡིན་པར་རང་བྱུང་ཁམས་ཆེན་པོའི་པང་དུ་ལྷུན་ཆགས་སུ་གནས་པའི་མི་དང་་་་
སྲོག་ཆགས་ཀྱི་ཚེ་སྲོག་གི་སྟོབས་ཤུགས་ཕྱིར་ངོམ་དུ་བཅུག་པ་ཡིན། འོན་ཀྱང་རང་རེས《བྱ་ལེན་མ་མངོན་་
པར་ཤེས་པའི་ཟློས་གར》ལྟར་བོད་ཡུལ་གྱི་གངས་དང་མཚོ་མོ། ལྷ་དང་འདྲེ་སྲིན་སོགས་ཀྱི་མཛེས་པ་ཕྱིར་་
འདོན་པའི་ཕྱོགས་སུ་སྨྱུག་ཁ་མི་སྒྱུར་དོན་ཅི་ཡིན་ནམ། ཆོས་སྐྱོང་རྣམས་ཀྱི་གཏོར་ཆོག་དང་དགྲ་ལྷའི་་་་་
བསང་འབོད་སོགས་བརྗིད་ཉམས་ལྡན་པའི་སྙན་ངག་ལ་བགྲང་དུ་རུང་བ་འགའ་རེ་ཡོད་ཀྱང་དེ་ཙམ་གྱིས་་
སྟོང་ཆ་མང་པོ་ཞིག་སྐོང་ཐུབ་པ་མ་ཡིན།
18. བུད་མེད་ཀྱི་ལུས་པོ་གཅེར་བུར་འབྲི་བ ———གལ་ཏེ་བུད་མེད་ཀྱི་ལུས་སྟེང་དུ་རང་བྱུང་་་་་
ཁམས་ཆེན་པོའི་ལྷུན་ཆགས་ཀྱི་མཛེས་པ་ཆ་ཚང་བར་འདུས་ཡོད་པ་ཡིན་ན་དེའི་ལང་ཚོའི་དཔལ་ཡོན་དང་
ཆགས་པའི་འགུག་ཤུགས་མཐའ་དག་དར་ཟབ་ཀྱི་གོས་དང་རིན་པོ་ཆེའི་རྒྱན་གྱིས་གཡོགས་ཏེ་ཕྱི་ཚུལ་ཙམ་་
བཤུ་འབྲི་བྱེད་རྒྱུ་གཙོ་བོར་བཟུང་ཚེ་ང་ཚོས་ཚེ་སྲོག་དང་རྒྱུ་ནོར་གཉིས་ལས་རྒྱུ་ནོར་གཙིགས་སུ་བཀུར་་་་་
ཡིན་ལ་རང་བྱུང་དང་བཅོས་མ་གཉིས་ལས་བཅོས་མ་གཙིགས་སུ་བཀུར་བ་ཡིན། དེའི་ཕྱིར་བུད་མེད་ཀྱི་ ་ ་ ་
ལུས་པོ་གཅེར་བུར་འབྲི་བ་ནི་མིའི་ལྷན་སྐྱེས་ཀྱི་དབང་བོ་དག་སྲེད་པའི་དཔལ་དང་བཅས་ཏེ་མེ་ཕུང་བཞིན་་
འབར་བའི་ཟིལ་ཤུགས་མངོན་པར་བྱས་པ་ཡིན་ཞེས་བརྗོད་ཆོག དེའང་སྔ་མ་ལྟར་ན“ཀླུ་རྒྱལ་གཏེར་གྱིས་་
འགྲན་མིན་པའི། །ལྷ་མིའི་རིན་ཆེན་སྣ་བརྒྱ་ཡིས། །ཉི་མའི་འོད་ཟེར་གཡར་བ་བཞིན། །ཁྱོད་ཀྱི་ལུས་པོ་་
རབ་ཏུ་བརྒྱན”ཞེས་དང་། ཕྱི་མ་ལྟར་ན“ཆགས་པ་རབ་རྒྱས་དཔྱིད་ཀའི་ལུས་ལྡན་མ། །བརྩེ་བ་མི་གཡོ་་
ནམ་མཁའི་གཤིས་འཛིན་མ། །དུས་གསུམ་ཀུན་གཟིགས་རྡོ་རྗེའི་སྤྱན་ལྡན་མ། །ཀྭ་ཡེ་སྙིང་གི་ལྷ་མོ་ཚུར་་་
• 80 •



-
，
བྱོན་ཅིག”ཅེས་འབྱུང་ངོ་། །
19. སྣང་བ་བན་བུན་ འ དི་ནི་སྙན་ངག་པའི་རང་གཤིས་ངོ་མ་མངོན་སུམ་གྱི་འཚོ་བའི་ནང་་་
གསལ་བོར་ཐིམ་དུས་ཀྱི་ངང་ཚུལ་ཞིག་སྟེ་སྐབས་འདིར་ཆོས་ཐམས་ཅད་ཀྱི་རང་སྟེང་གི་ཁྱད་ཆོས་ཡལ་ནས་་
ཕན་ཚུན་ལ་འདྲེས་པར་གྱུར་བ་དང་ལས་དང་རྩོལ་བ་ཡོད་དོ་ཅོག་ཕན་གནོད་ཀྱི་ཁྱད་པར་མེད་པར་ཉམ་་་་་
ཐག་པ་དང་། གུད་པ། ཡོངས་སུ་འཇིག་པ་སོགས་ཀྱི་ངང་ནས་ངོ་བོ་མི་གསལ་བར་འགྱུར་བ་ཡིན། སྙན་་
ངག་པས་རང་གི་རྒུད་བཞིན་པའི་རྣམ་རིག་དང་བསྡོངས་ནས་གནས་ལུགས་འཛད་མཐའ་མེད་པ་ཞིག་་་་་
ཀྱང་ཞོར་དུ་རྟོགས་ཡོང་།
20. གླུ་བརྒྱ་མགྲིན་གཅིག་ སྐྱེ་བོ་མང་པོ་དུས་མཉམ་དུ་ཁོར་ཡུག་གཅིག་ནས་སྐྱིད་ལུག་པའི་་ ་
ངང་གསར་རྩོམ་ལ་ཞུགས་ཚེ་གླུ་བརྒྱ་མགྲིན་གཅིག་ཅེས་པའི་སྣང་ཚུལ་འདི་འབྱུང་བ་ཡིན། དེ་ལ་མི་གཅིག་
གིས་བསྒྲུབ་ཐུབ་པའི་ལས་ཀ་མི་བརྒྱ་ཡིས་བསྒྲུབས་པ་ཞེས་ཀྱང་ཟེར་ཆོག མདུན་ཕྱོགས་ན་མེ་རི་མཐོན་པོ་
ཞིག་ལྷོག་ལྷོག་ཏུ་འཕྱུར་ཡང་ཚང་མས་དེ་ལ་བལྟས་ནས་སྣ་གླུ་ལྡབ་ལྡིབ་ཅིག་ལེན་པ་མ་གཏོགས་དེའི་ནང་དུ་་
མཆོངས་ཐུབ་མཁན་གཅིག་ཀྱང་མེད། ཁོ་ཚོས་མྱོང་མི་འདོད་པ་ནི་ན་ཟུག་དང་དཀའ་ཚེགས་ཡིན་པས་མེ་་
རི་དེ་ཇེ་ཆུང་དུ་འགྱུར་བར་བསྒུགས་ཡོད།
21. སྙིང་རྗེ་བའི་ན་གཞོན་ཚོ——གྲོང་ཁྱེར་གྱི་ཟ་ཁང་དང་ཆང་ཁང་དག་ཏུ་ཕན་ཚུན་ལ་སེམས་་
གསོ་གཏོང་བཞིན་པའི་ན་གཞོན་ཚོས་ཅི་ཞིག་གི་ཆེད་དུ་ཤེལ་ཕོར་ནང་གི་སྦི་རག་གཙང་མར་འཐུང་བ་དེ་་
གྲོགས་པོར་གུས་བཀུར་ཞུ་བའི་མཚོན་དོན་དུ་བརྩི་དགོས་པ་ཡིན་ནམ། ཁོ་ཚོ་ནི་ཚེར་མའི་སྟེང་དུ་མིག་ཆུ་་
གཏོང་མཁན་གྱི་མི་ཚོགས་ཤིག་ཡིན་ལ་ས་སྒང་གི་ཕྱོགས་སོ་སོ་ནས་གྲགས་ཡོང་བའི་སྒྲ་དབྱངས་སྣ་ཚོགས་ལ་་
རྣ་བ་བླགས་མཁན་གྱི་མི་རབས་གསར་བ་ཞིག་དང་རང་གི་བརྩེ་དུངས་དང་རྨི་ལམ་ཨུ་ཚུགས་ཀྱིས་མུར་་་་་
བཞིན་པའི་གླེན་པ་སྐོར་ཞིག་ཀྱང་རེད། ཁོ་ཚོས་མི་རབས་སྔོན་མ་དག་གི་རྐང་རྗེས་གསེར་ནག་ཏུ་བསྒྱུར་་ ་ ་
ནས་རང་གི་བྲང་ཁར་གླན་པ་ལས་དྲོད་སྣང་ཞིག་འཚོལ་བའི་ཞོར་དུ་ནོར་འཁྲུལ་དང་ཉེས་པ་ཚད་མེད་ཅིག་
གསོག་སྲིད་ལ་རྒྱལ་ཁ་དང་གྲུབ་འབྲས་ཀྱང་འཛད་མེད་ཅིག་ལེན་ངེས།
2001ལོའིཟླ5བར་ཟི་ལིང་ནས།
གོ
，
མཆན་འགྲེལ།
D སྙང་ངག་གཅེས་བསྡུས《མི་སྡུག་པའི་མེ་ཏོག»ཏུ་གསལ།
2 སྙང་ངག་རིང་མོ《མྱ་ངམ་ཐང》དུ་གསལ།
ཉི 《ལིསཨེརཁུ་ཡི་སྙན་ངག་ཕྱོགས་བསྒྲིགས》ལས《ཨ་མ》རུ་གསལ།
ཚེ སྙན་ངག《བཙོན་ནས་བླངས་པའི་མགུར》དུགསལ།
«གླུ་ཐལ་སྦྱར་མ»(« film # »)བོད་འགྱུར་མའི་འགོ་བརྗོད་དུ་གསལ།
6) 《གཏམ་རྒྱུད་གསེར་གྱི་ཐང་མ》རུ་གསལ།
• 81 •



岗尖梅朵 主编: 索南达杰
2001/
3 副主编: 普华太
(总第46期) 编辑:华旦 李本加
普华太 索南达杰
本期要目
央措
《格律诗
礼赞
常受
船的独白
霍尔·西德加措
同窗共友
3.切将拉杰
知识乐园
才让加
白玛曲央大师生平颂
白玛央委塔叶
认知论
瓜什則·吸藏
智慧宝灯
杂赛尔·格登达杰
自由诗
走向香巴拉
宁
夕阳
流逝的岁月(组诗)
拉本加
心中的太阳
夏雄·格更
正当二十
·木群·索科
阿爸,今夜我在泽当
道特·才让加
感受自己
拉先加
雁 ,
巴顿·万玛项欠
四季之歌
强巴顿珠白玛拉忠
希冀
《散文诗
白云·羊群 (外两篇)
译林
作品选
【波兰]亚左加耶夫斯基著
" ,多吸孟达 译
•高原新苗
赞·德却索朗旺堆 吉太加曼拉太多吉杰
白玛才让华·日·桑智加扎西才卓贡布杰
长诗乐章
起程
扬·诺日尖参
·诗歌点评
试析更敦群培抒情诗作《狱中歌》
先多·东智才让
•创作漫谈
读不懂并非不是诗
群太加
·诗歌论坛
亲近众神
佳布青·德卓
·美术摄影
版式策划
标题书法
普旦
华.
太果
