༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
W1PD45098
ImageGroup:
Work:
LCCN:
12DB57058
1007354x
n/a
ISBN:
Title:
གངས་རྒྱན་མེ་ཏོག
gangs rgyan me tog
Author:
n/a
In/a
Descriptor:
Original Publication:
Place:
Publisher:
n/a;n/a
qing hai de ling ha shi
mtsho nub khul rig rtsal mthun tshogs
1989-2008
Date:
Volume:
Total Volumes:
TBRC Pages:
Il
Introductory Pages:
n/a
n/a
Text Pages:
Scanning Information:
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 2008



ང་ཚོར་དུས་ཡུན་རིང་བའི་སྙན་ངག་གི་ལོ་རྒྱུས་ཤིག་ཡོད་ལ། བརྟན་ཅིང་བརླིང་བའི་གསར་
རྩོམ་གྱི་རྨང་གཞི་ཞིག་ཡོད་ནའང་དེ་ཙམ་གྱིས་མི་ཆོག་སྟེ། དུས་རབས་གསར་བར་གླུ་སྒྲ་གསར་བ་
དགོས་ཀྱི་ཤེས་རིག་ལ་བོགས་ཐོན་ཞིང་རིག་རྩལ་རལ་ཁ་འགྲན་པའི་དེང་གི་དུས་སྐབས་འདི་དང་་་་་་་་
བསྟུན་པའི་བོད་རིགས་ཀྱི་གླུ་སྒྲ་གསར་བའི་ཚབ་ཏུ་མི་ལའི་མགུར་གླུ་དང་དཎྜའི་གཞུང་ལུགས་ཙམ་ཁོ་་
ན་འཁྱེར་བ་ནི་ག་ལ་འགྲིག་སྟེ། ཨ་མྱེས་རྒན་པོ་གཡུལ་དུ་རྫོང་བ་བུ་ཚའི་མཚང་དུ་མི་ཆེའམ། དེ་ཕྱིར་
རང་རེས་ཅིས་ཀྱང་དུས་རབས་གསར་བ་དང་སྤྱི་ཚོགས་གསར་བའི་ཁྱད་ཆོས་ལྡན་པའི་སྙན་ངག་་་་་་་་
གསར་བ་གསར་གཏོད་བྱེད་དགོས་སོ།།
འཇུ་སྐལ་བཟང་།



2001/4
ལག་བསྟར་རྩོམ་སྒྲིག་པ།
（སྤྱིའི་དེབ་གྲངས47པ）
ཀླུ་འབུམ་རྒྱལ།
དཀར་ཆག
cཚིགས་བཅད་སྤྲིན་གྱི་སྒྲ་དབྱངས། -
སྙན་ངག་གི་མཆོད་པ།
སྙན་སྐུལ་དཔྱིད་ཀྱི་ཕོ་ཉ།
བླ་སྲོག་གི་གདུང་དབྱངས།
འཇིགས་རུང་འཆི་བདག་གི་ངོ་གདོང་།
འཕྲེད་གླིང་ལས་ཤོར་བའི་གཞས་ཆུང་། །
མཚན་གཞུང་གི་རྟོག་འགྱུ།
ཁ་བའི་རང་གཏམ།
སེམས་གཞས་ཐར་ཐོར།
མཛེས་སྡུག་གི་མཆོད་པ།
སྐྱེད་མོས་ཚལ་གྱི་དྲིས་ལན།
ས་སྲོད་ཀྱི་དྲན་གཞིགས་དམར་པོ།
བརང་མོས་ཡིད་ཀྱི་འདོད་འཇོ།
གླུ་ལེན་ན་འཇིག་རྟེན་འདི་ནས་ལེན།
རོ་ལངས།(སྙན་ཚོམ）
སྟོན་ཟླ། ཁྱོད་ག་ལེར་ཕེབས་དང་།
རྨི་ལམ་ལ་བཅོལ་བའི་སྨེང་སེམས། （ཚན་པ་གཉིས)
གངས་རི།
དྲན་སྣང་། (ཚན་པ་གཉིས)
ཁྱོད་རང་ཤིང་ལེབ་དང་སྡོང་སྐམ་ལྟ་བུ་ཞིག་ཡིན་དུས།
བཞུར་གྱིན་པའི་དྲན་པ།
རྒྱང་བཞུད་ཀྱི་སེམས་པ།
ལྡོང་ཆུ་ཤེལ།(1)
སྨད་བུ་དབྱངས་ཅན། (4）
རྩེ་སྨིན་གྲོལ། (5)
ཨར་མའི་དགའ་བ།（7）
ཁྲི་གཡུང་ཐར། (9）
ཁྲི་སེར་འཇམ་དཔལ།(12）
གཡུང་དྲུང་བསྟན་འཛིན། (14）
ཟླ་བ་ཚེ་རིང་། (15）
གཅོད་པ་སྐྱབས། (17）
ཀླུ་མཁར་རྒྱལ།（20）
སྙིང་ལྕགས་རྒྱལ། (21)
ལྷ་འབུམ་རྒྱལ།(23）
གཉན། (25）
སྨྲེང་བུ། (29)
འབའ་སྟོད : པད་མ་དབང་རྒྱལ། （30）
དྲོས་དམར་ཚེ་རིང་རྡོ་རྗེ། (31)
གངས་འཚོ།（34）
རི་སྔོན : བླ་མ་ཐར། （36）
ཧོར་ཚེ་གངས་མིག (37)
རྡོ་སྦིས་ཚེ་རིང་རྒྱལ། (38)
གཉའ་གོང་ལྷ་བྷེ།(39）
ཅོར་རིགས་འཇམ་དཔལ་སྐྱབས། (43)
བླ་མ་ཚེ་རིང་། (44）
རྒྱུ་རུ • པདྨ་དབང་རྒྱལ། ( 45）
མིག་ཟུང་།
རླུང་།
ང་དང་ཁུ་ནུ་རི་བོ།
དུས་རབས་ཀྱི་བུ་མོ།



-----
-
ཆུ་སྐྱེས་པདྨའི་དྲི་བསུང་། །
རྒྱང་ནས་བསྐུར་བའི་བརྩེ་དུང་།
གུ་རུ་འཚོ། (46）
འཆར་སྣང་ཡིད་ཀྱི་རྦ་རླབས།
ཚེ་རིང་འཚོ། (47)
ངས་པི་ཝང་དཀྲོལ་བཞིན་གླུ་ཞིག་ལེན། ་ ་ ༣༡
མེ་ཏོག་སྐྱིད། (46)
རྟོགས་སད་པའི་གོམ་སྒྲ།
དུང་དཀར་སྐྱིད། (48)
འཕྲིན་ཡིག་བཅུ་བཞི་མ།
གཟུངས་ཕྱུག་སྐྱིད། (49）
བསྐལ་བཟང་བུང་བའི་དགའ་ཚལ། -
རྟོགས་སད་བུ་མོའི་བགྲོ་གླེང་།
ཞི་དུལ། (51)
ཚེ་སྲོག་གི་བཞུར་རྒྱུན། །
རྟ་མགྲིན་རྒྱལ། (53)
དགའ་སྐྱོ་ཟུང་གི་གླུ་གཞས།
ཚེ་རིང་བཀྲ་ཤིས། （54）
སྙན་ཚོམ་ཐོར་བུ། །
བླ་མ་རྒྱལ། (55）
བགདངས་གཅིག་ངག་གི་གྲེ་འགྱུར།
ཕག་མོ་བཀྲ་ཤིས། འབའ་གདུགས་བྷེ། ཀུན་ཐར་རྒྱལ། (56）
བསྙན་དབྱངས་ཆུ་བོའི་བཞུར་རྒྱུན།
ང་དང་འབྲོང་རྒོད་ཀྱི་རུས་ཀྲོང་འཐོར་བའི་མྱ་ངན་སྐོར། ཚེ་རིང་བཀྲ་ཤིས། (57）
བསྒྱུར་རྩོམ་ངག་གི་བཅུད་ལེན།
ཡིད་ཀྱི་མཁའ་ལྡིང་།
རྡོ་སྦིས་རྡོ་རྗེས་བརྩམས།
འཇིགས་མེད་རྡོ་རྗེས་སྒྱུར། (64)
•ཕྲན་དཔྱད་རླབས་ཀྱི་ཟེགས་མ།
་་་
བསམ་གཞིག་གསར་བའི་སྟོབས་ཤུགས་ཀྱིས།། སྲོལ་རྒྱུན་བཙན་རྫོང་གས་གཏོར་བྱེད།།
— འཇུ་སྐལ་བཟང་གི་སྙན་རྩོམ«བསམ་གཞིག»བཀླགས་པའི་མྱོང་ཚོར།།
གཅོད་པ་ཀླུ་རྒྱལ། (66）
མྱོང་ཚོར་རིག་པའི་གླིང་ག
ལད་མོ་དེ་ཡང་སྙན་ངག་སློབ་པའི་ཐོག་མའི་སྦྱོང་བ་ཤིག་མ་རེད་དམ། རྡོ་རྗེ་རྒྱ་མཚོ། (73）
བདཔྱད་རྩོམ་མུན་འཇོམས་སྒྲོན་མེ།
བརྒལ་དཀའ་བའི་མྱ་ངམ་ཐང་།
—- དཔྱད་གཏམ་རིང་མོ«སྙན་ངག་གི་གསང་མྱུལ་བ་ཞིག་གི་ཟིན་ཐོ་ལས་ཁག་གསུམ་པ།་་
སྐྱབས་ཆེན་བདེ་གྲོལ། （76）
བརྙན་རིས་དར་ཚོན་སྣ་ལྔ།
མདུན་ཤོག་འཆར་འགོད་པ།
ཀླུ་འབུམ་རྒྱལ།
པར་གཞི་འཆར་འགོད་པ།
ཀླུ་འབུམ་རྒྱལ།
«དུས་སྟོན་གྱི་རྒྱན་སྤྲས》(རྒྱབ་ཤོག་ནང་མ)
བྱམས་པ་བདེ་གསལ།



岗尖梅朵
2001/4
(总第47期)
主编:察南达杰
副主编:普华太
编辑:华日 李本期
普华太 索南达杰
本期要目
东·曲谢
麻巴来措
赤色・加冬
扬忠旦增
龙快加
格律诗一
诗的礼拜
共勉
夜半思绪
雪的自白
答夏智嘉措恩师诗作
•自由诗一
放歌今世.
送别·秋月
依梦愁思(外一首)
追忆(外一首)
当你无动于衷时
思绪流程
心之旅
拉本加
河伯
巴顿·万玛项杰
岗措
拉丹 才
玛正让 拉
太加 嘉贝
东嘎吉桑秀吉
才让扎西
拉玛加
女性专页-
格日措,才让草 梅朵吉
高原新苗
岗卓吉 阿拉·日正加
同题诗
彭毛扎西 斗改杰
长诗乐章
神牛之死
译林
向往神鹰
更太加
才让扎西
道 ·多吉著
久迈多杰译
交巴李加
多杰坚措
诗歌点评
呼唤新思想
一读居·格桑先生《思考》
•创作漫谈
模仿也是初学诗歌创作的方法之一
诗歌论坛
心灵的荒漠
• 美术摄影
封面设计
版式策划
油画《节日着装》(封三)
佳布青德卓
一李 李 赵
本本 敬
加加
赵敬德



ཚིགས་བཅད་སྤྲིན་གྱི་སྒྲ་དབྱངས། ( རྩོམ་སྒྲིག་འགན་ཁུར་བ། ཀླུ་འབུམ་རྒྱལ)
སྙན་ངག་གི་མཆོད་པ།
ལྡོང་ཆུ་ཤེལ། （ ཁྲིན་ཏུའུ）
བསབས=ཨ==བས་ཁབ་བཞི་བ=-ཨཁཡི=བ=
བ༌པས་སབབ=བབཀ-སཞིཅས=
བབབས
གསེར་གྱི་པདྨ་བཞད་པའི་ངོགས་སུ་ཐུགས་རྗེ་སྤྱན་གྱི་ལྟེང་ཀ་རབ་གཡོ་རླབས་ཕྲན་གསར་བས་འགྲོ་་་
ཀུན་འཁྱུད།།
རྒྱ་སྐྱེགས་ཚོན་གྱི་ཁུ་བ་མ་འཐུང་རབ་དམར་བྱུ་རུའི་འཁྲི་ཤིང་ཡལ་འདབ་ཅུང་ཟད་བསྐྱོད་པའི་སྒྲོས་་་་
བར་ན།།
ཆུ་ཤེལ་འོད་ཀྱིས་བསྒོས་པའི་ལང་ཚོ་བཅུ་ཕྲག་རིག་བྱེད་ཚེམས་ཀྱི་མུ་ཏིག་འཛུམ་པ་མི་གཏོང་བཅོམ་་་་
ལྡན་འདས།།
དགྱེས་པའི་ཨུཏྤལ་ཞགས་པ་དཀར་བོས་གསེར་ལྗོངས་བུ་ཡི་མིག་སྨན་ཐོར་ཅོག་བསྐལ་བ་རྒྱ་མཚོར་ཅི་་་
ཡང་སྡོམས།།
E
སྤྲིན་དཀར་དག་པའི་འཛུམ་བག་གྲོལ་ཚེ་མིག་འབུར་གྱེན་ཏུ་གཡོ་བའི་རྩེ་དགའ་ཙན་དན་ནགས་མའི་་་
ཚལ་ཏུ་བསྒྱུར།།
འདོད་པའི་མྱོས་བུམ་ཁུར་གྱིས་རབ་ངལ་ན་ཆུང་འདྲེན་བྱེད་ཟུར་གྱིས་བགྲད་པས་སྲེད་ལྡན་ཆགས་་་་་
པའི་སྤུ་ལོང་འཛིན།།
དེ་བཞིན་རང་བྱུང་དབྱངས་ཀྱི་ཐིག་ལེས་རི་མོ་གསུམ་པའི་དཔལ་ལ་འཁྱུད་ཅེས་དད་གསུམ་ཟླ་བའི་མེ་་
ཏོག་གི།།
སྟོང་ཕྲག་འདབ་མ་འཁྱིལ་བའི་ཀློང་དུ་ལི་ཁྲིའི་ཟེའུ་འབྲུ་འདར་བའི་ཉམས་ཀྱིས་ཡིད་ཀྱི་བུང་བ་རྒྱུང་་་་་
ནས་འབོད།།
གྲུ་འཛིན་ཞིང་གི་ཟླ་ཤེལ་མྱུ་གུ་བསིལ་རིའི་ཕང་བར་ཕྱོགས་སུ་ལྷུང་བའི་སྒྱུ་འཕྲུལ་ཚོམ་བུ་སྲོང་བཙན་་་་
The
• 1.



གཙོ་བྱས་མེས་དབོན་སྲིད་པའི་སྒྲོན་མེས་རྨོངས་མུན་མདུད་རྒྱ་དུམ་བུར་བཅད་དེ་ཤེས་རིག་འོད་ལྔའི་་
གུར་ཁྱིམ་འཐག །
ཐབས་འཕྲུལ་གསེར་གྱི་ཉག་ཕྲན་གཅིག་གིས་སུམ་གཉིས་ས་ལ་ཕྱག་རྟགས་མཛད་ཅིང་མནའ་འབྲེལ་་་་
གོར་མའི་བང་རིམ་བསླངས།། །
ལེགས་མཛད་ག་བུར་ཞུན་མའི་ཆུ་གཏེར་དུས་ཀྱི་རླུང་བུར་འགྲོགས་པའི་རྦ་རླབས་དེང་ཡང་མཁའ་ལ་་་
གར་དུ་འཕྱོ།།
ངག་རིག་སྦྲང་རྩིའི་རོ་ལ་ཉེར་ཆགས་འབྲོམ་སྟོན་སྒྲ་ལྡན་བུང་བའི་གཤོག་རྩེར་རྟོགས་བརྗོད་ཟབ་མོའི་་་
འགྱུར་ཁུགས་ཆགས།།
ཏི་སེ་བུ་མོ་མྱོས་པའི་བུམ་པར་རྐང་སེན་རབ་བསྣུན་ཐོས་པ་དགའ་བས་རིག་པའི་རྒྱང་གླུ་ལྷང་ལྷང་་་་་
གྱེར།།
ཀུན་དགའི་མཚན་གྱི་མེ་ལོང་འཛིན་དེས་ལེགས་བཤད་འོ་མའི་ཟིལ་ཆར་དང་པོ་གངས་ལྡན་འཁོར་མོ་་་
ཡུག་ཏུ་བྱོ།། །
དེ་ལྟའི་དགེ་ལེགས་ནགས་ཀྱི་བསེར་མ་ཤེལ་དཀར་བརྩེགས་པའི་ར་བ་ལས་མཆོང་འཇིག་རྟེན་ཟླུམ་་་་་
པོའི་བཞིན་ལ་འཁྲིལ།།
。
。
。
。
。
。
ད་དུང་བློ་བཟང་ཐུབ་པའི་མེ་ཏོག་སྙན་འགྱུར་ཤེས་བྱའི་ཚལ་དུ་སྨིན་པས་དགེ་དབང་གཙུག་གི་ཅོད་་་་
པན་འཕྲོག།
གསུང་སྐྱེས་སྒེག་མོ་བྱེ་བའི་ཁ་ལས་སྙན་ངག་བསུང་ཞིམ་རྒྱ་མཚོར་ལུད་པས་ས་འདི་དྲི་ཟའི་ཞིང་དུ་
བསྒྲུབས།།
རང་བྱུང་མཛེས་སྡུག་རྒོད་པའི་ལྟེ་བར་སྒྱུ་རྩལ་དོ་ཤལ་ཕྲེང་བར་དཀྲིགས་པ་གེ་སར་གཏམ་གྱི་སྡུག་་་་
མར།། ་
སྲེད་པས་གདུང་བའི་ལེགས་བྲིས་བུ་དག་སྔོ་བསངས་ཁྱིམ་དང་རི་བོའི་སྤོ་ལ་རྒྱུ་སྐར་ན་བུན་ཐོལ་ཏུ་་་་་
འཁྲིགས།
ཐུགས་བསྐྱེད་གློག་གི་སྐ་རགས་ཀྱིས་མཛེས་གྲངས་མེད་ལོ་པཎ་ཆུ་ཡི་བཞོན་པའི་འཛུམ་ཕྲེང་བརྩེགས་་་་
པའི་བ་གམ་ལས།།
ས་ལ་སྤུངས་པའི་ལྔ་རིག་ལྷུན་པོ་མཐོན་མཐིང་ནམ་མཁའི་ཟེ་བ་ལས་འཕགས་སྐབས་གསུམ་གདོང་ལ་་་
ངོ་མཚར་སྦྱིན།།
ཀྱེ་ཀྱེ་མི་ཕྱེད་མཛའ་བའི་ཉིང་ཁུ་ཡིད་སེམས་རྒྱན་གྱི་དྭངས་མར་འཁྱིལ་བའི་སྤུན་མཆེད་འཁའ་ལྡིང་་་་་་
• 2 •



དར་མའི་ཁྱུ།།
སྐྱེས་སྦྱངས་རིག་པའི་གཤོག་རླབས་རྣོན་པོས་རྒྱུ་སྐར་བཤུལ་ལམ་ཧྲིལ་གྱིས་ཆོད་དང་མེས་པོས་བཞག་་་་
པའི་ཁྱད་ནོར་ཡིན།།
ངག་རིག་བུས་པ་གསོ་བའི་སྨན་མཆོག་སྲོལ་རྒྱུན་སྙན་ངག་སེང་ཆེན་འོ་མ་འཛད་མེད་ཆུ་བོའི་གཏེར་དུ་
སྨིན།།
སྣ་ཚོགས་རིས་མདངས་འཚེར་བའི་གོང་བུ་དེང་གི་རིག་རྩལ་གསར་བའི་སྐྱེད་ཚལ་འདི་ན་མིག་གི་་་་་་
བདུད་རྩིར་བཀྲ།།
ཀྱེ་ཀྱེ་ལྷག་བསམ་དངུལ་གྱི་སྐུད་པས་ཨ་ལོང་གཅིག་ཏུ་སྦྲེལ་བའི་ཚོམ་བུ་སྤྲེལ་སྲིན་གདུང་གི་བུ་རྒྱུད་ཚོ།།
ཕྱོགས་ལྷུང་གཡོན་མའི་འཛུམ་ངོར་མ་འཁྱུག་རྣམ་དཔྱོད་མཆུ་སྒྲོས་དལ་གྱིས་སྐྱོངས་དང་ངག་ཡིད་སིམ་
པའི་དགའ་སྟོན་ཡིན།།
ཨེ་མ་རབ་དཀར་གངས་ཀྱི་ལྷ་མོས་དུང་བའི་ཟུར་མིག་གཡོ་བའི་ཉམས་ཀྱིས་ཉི་ཟླའི་གུར་ཁྱིམ་བསུ་བར་
བྲེལ།
དྲུག་འགྱུར་དབྱངས་སྙན་མགྲིན་པར་རོལ་བ་ཉལ་འགྲོའི་བུ་མོའི་རླབས་ཀྱི་ལག་པས་དྭངས་གཙང་མེ་་་
ཏོག་ཅི་ཡང་འཐུ།།
ཀྱེ་ཀྱེ་ཞལ་ཁྱིམ་ཤེལ་གྱི་བུམ་པར་བྱུ་རུའི་ཐིགས་པ་ལྷུང་ཞིང་འཕྱོ་བའི་ན་ཚོད་ལྕག་པའི་གཞོན་སྐྱེས་་་་་
དག།
ཡུན་རིང་སེམས་སུ་ཉར་བའི་དབྱངས་རྟ་འཇིགས་མེད་སྤོབས་པའི་ཤུགས་ཀྱིས་གྱེར་དང་དུས་ཀྱིས་བྱིན་
པའི་བགོ་སྐལ་ཡིན།།
བློ་གྲོས་སྤྲིན་སྔོན་འཕྱུར་བའི་གདེངས་ཀར་རོ་འཛིན་གློག་གི་ཞགས་པ་མཉེན་མོ་སྐད་ཅིག་འཁྱུག་པའི་་་
ཟློས་གར་གྱིས།།
ངོ་མཚར་ཕྱོགས་ཀྱི་མཛེས་མའི་གདོང་ལ་བཀྲ་ཤིས་དམར་འོད་བགྱིད་པའི་མཆོད་ཡོན་རིག་བྱེད་གསུམ་
པའི་རྒྱུད་མངས་འདི།།
ཀུན་རིག་ཉི་མ་སྟོང་གི་བྱིན་ཟེར་མྱོས་པའི་དྲ་བ་གཅིག་ཏུ་སྡོམ་མཛད་རང་བྱུང་ཚངས་པ་དཀར་པོའི་་
སྲས།།
དགེ་མ་དབྱངས་ཀྱི་དཔལ་མོ་གང་དེས་རྗེས་ཆགས་འཛུམ་པའི་ཟུར་མིག་དང་བཅས་སོར་མོ་བརྐྱངས་
ཏེ་བདག་ལ་བྱིན།།
༩༩ - ༢.༡་
• 3 •



སྙན་སྐུལ་དཔྱིད་ཀྱི་ཕོ་ཉ།
སྨད་བུ་དབྱངས
མུན་པ་དགུ་བརྩེགས་བྱེ་བའི་ཀློང་ན་མགོ་བོ་སྨད་པའི་གངས་རི་ལགས།།
འོད་ཀྱི་ཟེར་མ་འགྲེམས་པའི་ཉིན་བྱེད་ཤར་རིའི་རྩེ་ནས་འཕགས་བྱུང་བས།།
མེ་ཏོག་གངས་ལྷའི་འདབ་མ་གྲོལ་ལ་གངས་སེང་ངར་སྐད་སྒྲོགས་པར་གྱིས།།
གོ་ལ་ཟླུམ་པོའི་སྒལ་སྟེང་འདི་ནས་རྟོགས་སད་མགོ་བོ་གྱེན་དུ་སློངས།།
གྲང་རླུང་ངར་མའི་དབང་ཐང་བཙན་པོས་རྒྱུ་བ་བཅད་པའི་གཙང་ཆབ་ལགས།
དཔྱིད་དཔལ་སྒེག་མོས་དྲོད་ཀྱི་བདེ་བ་དྲི་བཞོན་རླུང་ལ་བསྐུར་བྱུང་བས།།
ལྷུང་ལྷུང་སྙན་འགྱུར་གླུ་རུ་ལོངས་ལ་རྐང་འཐུང་རྩ་བ་བརླན་པར་མཛོད།།
ཞི་བདེ་རྒྱ་མཚོའི་འཇིངས་སུ་བསྐྱོད་པའི་མི་འགྱུར་དམ་བཅའ་བརྟན་པར་གྱིས།
དུས་ཀྱི་སྲིན་པོའི་གླལ་རྒྱངས་གཅིག་གིས་འཁྱག་ལ་སྦྱར་བའི་ས་གཞི་ལགས།།
གཡུ་འབྲུག་སྔོན་མོའི་ངར་སྒྲ་རེ་རེས་སྦྲང་ཆར་མཁའ་ནས་གཏོར་བྱུང་བས།།
ཆར་ཆུའི་བདུད་རྩི་ཧུབ་ཀྱིས་འཐུང་ལ་སྔོ་ལྗང་ལཱ་བ་གོན་པར་གྱིས།།
མེ་ཏོག་རྒྱུན་ཆ་བྲང་ལ་འདོགས་པའི་ལྟ་གོན་མྱུར་ཏུ་རྩོམ་ཤིག་ཀྱེ།།
ཡིད་ཀྱི་རེ་སྨོན་གཅིག་ལ་གཏད་ཀྱང་ཕྱོགས་སུ་འཐོར་བའི་གངས་ཕྲུག་ཚོ།།
སྟོང་ཕྲག་ཟུང་གི་ལོ་རབས་གསར་བ་གངས་རིའི་ཁྱིམ་དུ་སླེབས་བྱུང་བས།།
མཐུན་སྒྲིལ་ལག་ཟུང་དམ་དུ་སྦྲེལ་ལ་ཡིད་ཀྱི་ཟམ་ཆེན་གཅིག་ཏུ་ཐོངས།།
སྔོན་བསྐྱོད་འཛམ་གླིང་ཤེས་རིག་གསར་བ་ཁ་བའི་ལྗོངས་སུ་འདྲེན་པར་མཛོད།།
མེས་རྒྱལ་དབུ་འཕང་མཐོ་རུ་འདེགས་ཕྱིར་ཕྱི་ལ་འཁྱམས་པའི་གཉེན་ཉེ་ཡ།།
ཁ་བ་དཀར་པོའི་རང་མདངས་གསར་བ་ཕ་ཡུལ་ལུང་བར་འཁྱིལ་འདུག་པས།།
ཕ་མེས་མཛད་རྗེས་ཡུན་དུ་སྐྱོངས་ལ་ཞབས་སྐྱེས་གར་སྟབས་མྱུར་དུ་བསྒྱུར།།
སྦྲང་དཀར་རྩམ་པ་སྣོད་དུ་སྤུངས་ཏེ་ཁྱོད་ལ་རེ་སྒུག་རྒྱང་དུ་གཏད།
རིག་པའི་ཁོ་ལག་ཡོངས་སུ་རྫོགས་པའི་གངས་རིའི་སུལ་གྱི་རྟོགས་སད་པ།
ཨ་རིའི་བློ་ལྡན་གཞན་རིགས་དཔྱོད་ཕྱིར་གོ་ལ་རྐང་རྩེས་ལྷུར་བླངས་པས།།
• 4 •



མཐའ་བཞིའི་རྒྱལ་ཁམས་རིག་པས་བསྐོར་ལ་མ་འོངས་གསར་བའི་ལམ་ཆེན་ཕྱེ།།
ཞི་བདེའི་ཕུག་རོན་སྟོང་གི་ལྷག་བསམ་ཨ་སྔོན་དབྱིངས་སུ་སྤུར་བར་མཛོད།།
འབངས་ཀྱི་བདེ་སྡུག་ཁུར་དུ་བཞེས་ཕྱིར་ཁྲི་མཐོར་བསྙེགས་པའི་སྐུ་དྲག་ཚོ།།
ཞིང་བྲན་ལམ་སྲོལ་རྨེག་མེད་བཏང་བའི་སྤྱི་ཚོགས་རིང་ལུགས་དུས་སྐབས་འདིར།།
ལག་ཁྱེར་ཆེ་ཆུང་རྒྱ་མར་འཇལ་བའི་མིག་ཟུང་རྒྱང་རིང་ཡུལ་ལ་གཏོད།།
རྒྱལ་ཁབ་ཅིག་གི་འབྱོར་ཕྱུག་ལ་རྒྱ་དར་ཆ་བཞིན་དུ་བསྒྲེངས་པར་མཛོད།།
ནོར་གནག་འབྲི་མོའི་ནུ་མའི་རྩེ་རུ་ལང་ཚོ་ཟད་པའི་གཞོན་ནུ་མ།།
དུས་རབས་ཉེར་གཅིག་སྐྱ་རེངས་གསར་བ་མཁའ་མཐའ་བརྒྱུད་ནས་ཤར་བྱུང་བས།།
འདམ་ལྕིའི་ཁྲོད་ན་སྡུག་ཡུས་ཡོད་ཚད་དབྱངས་ལ་འགུགས་པའི་མཚམས་ཞོག་ལ།།
ཤེས་རིག་དབྱངས་ཀྱི་འགྱུར་ཁུག་སྙན་མོས་རི་ཀླུང་གཉིད་ལས་སློང་བར་གྱིས། །
ཁང་མིག་སྦུབས་སུ་ལོ་དང་ཟླ་བ་ཤུབ་བུར་བློ་བའི་སྤུན་ཟླ་ཚོ།
ཡུན་རིང་ཉར་བའི་སེམས་ཀྱི་འདུན་པ་རྟོགས་པ་སད་པའི་གླུ་རུ་ལོངས།།
རི་གསུམ་རྩེ་དང་ལུང་གསུམ་མདོ་རུ་ཉམས་པ་སོས་པའི་ཀི་ཞིག་ཐོབས།།
མེས་རྒྱལ་མངའ་ཁོངས་བརྟན་པར་བྱ་ཕྱིར་སྡང་བའི་སྡེ་རྣམས་རྡུལ་དུ་རློག།
བླ་སྲོག་གི་གདུང་དབྱངས།
༧ སྐྱབས་རྗེ་གུང་ཐང་རིན་པོ་ཆེར་རྗེས་དྲན་དུ་ཕུལ་བ།
རྩེ་སྨིན་གྲོལ། ( རོང་བོ)
**
:+
-
-
-ང
+
་
-
+
+
+
+-++
-
**#
c.:
:+-
<- :::-tཙ:::
+++
+::
༦:
:
:
;
མཐའ་དག་ཆོས་ཀུན་ས་ལེར་གཟིགས་པའི་འཇིགས་མེད་སྟོབས་བཅུའི་རང་རྩལ་རྫོགས། །
གཞན་ཕན་བརྩེ་བའི་འོད་ཞགས་རིང་མོས་སྙིགས་དུས་འགྲོ་མང་དམ་དུ་བསྡམས།།
བསྟན་ལ་གཅེས་པའི་ཐུགས་བསྐྱེད་ཟབ་མོ་རང་དབང་སྤོབས་པའི་གདེང་གིས་ཕྱུག།
གངས་ཅན་མཁས་དགུའི་ཏོག་ཏུ་སྙེམས་པའི་མཚུངས་མེད་འདྲེན་པ་གང་དེར་འདུད།།
གཞོན་དུས་བྱང་སེམས་བརྙེས་པའི་བརྡ་རྟགས་ཞི་དུལ་བག་ཡོད་ཁྲིམས་ཀྱིས་མཛེས།།
འགྲན་བྲལ་མཁྱེན་པའི་གོམ་ཡུག་གཅིག་གིས་ཤེས་བྱའི་ས་ཆེན་ཡོངས་སུ་གཞལ།། །
བསྟན་དང་འགྲོ་ལ་བརྩེ་བའི་བྱམས་ཆེན་གདུལ་བྱ་རྒྱ་མཚོའི་ཁམས་བཞིན་འཇུག།
• 5.



རིགས་བརྒྱའི་ཁྱབ་བདག་ཕྱག་རྒྱ་མཆོག་ལྡན་དུས་ཀྱི་མཐའ་འདིར་ཁྱེད་གཅིག་པུ།།
གཞན་ཕན་སྙིང་རྗེ་དབུ་དཀར་མེ་ཏོག་ཆོས་དབྱིངས་སྟོང་བའི་ཁྱམས་སུ་ལུད།།
བློ་གཏེར་མཁྱེན་གཏེར་ཀླུ་དབང་མཛོད་ཆེན་ལུང་རྟོགས་ནོར་བུར་གཏམས།།
ཟབ་གསང་ཆོས་ཀྱི་རླབས་སྒྲའི་དབྱངས་སྙན་སྐལ་ལྡན་དད་པའི་གསོས་སུ་འཇེབས།།
འཕགས་ཆེན་རྒྱལ་སྲས་མ་དྲོས་མཚོ་ཆེན་སྲིད་ཞི་མཛེས་པའི་ཏོག་ཏུ་སྙེམས།།
དུས་ཀྱི་འཕོ་འགྱུར་ཅི་ཙམ་དྲགས་པ་དེ་ཙམ་ཐུགས་བསྐྱེད་མངའ་ཐང་དར།།
ཕྱི་ནང་རྒྱལ་ཁབ་ལུས་ཅན་འགྲོ་སླད་ཕེབས་བཞུད་སྐྱོ་མེད་ཁུར་དུ་འདེགས།།
བསྟན་སྲིད་འཛིན་པར་ལུས་སྲོག་ཕངས་མེད་མི་ཞིག་དམ་བཅའ་རྡོ་རྗེའི་བྲག།
བསྙེན་དང་བཀུར་སྟིའི་གོ་ཐོབ་མི་གཉེར་རླབས་ཆེན་མཛད་པ་རྨད་དུ་བྱུང་།།
+
ཀྱེ་ཧུད་སྣང་སྲིད་སྒྱུ་མའི་འཕྲུལ་གྱི་དེ་ཉིད་གསལ་བའི་བརྡ་རྟགས་སུ།།
གངས་ལྗོངས་བསོད་ནམས་སྟོབས་ཀྱིས་མ་ཟིན་རྒྱལ་བསྟན་དོན་གྱི་དཔའ་བོ་ཞིག།
མི་བཟོད་མྱ་ངན་དྲག་པོའི་རླབས་ཀྱིས་སྐྱེ་མེད་སྟོང་བའི་དབྱིངས་རིག་ཏུ། །
བསྲེས་པའི་དམར་ཕྱོགས་གདོན་གྱི་སྙིང་ལ་མཚོན་ཐབས་བྲལ་བའི་སྤྲོ་སྣང་རྒྱས།།
ནས
ཀྱེ་མ་གངས་ཅན་འགྲོ་མང་རེ་བའི་ལུགས་གཉིས་མཛད་འཕྲོ་གང་ལ་གཏད།།
བསྟན་སྲིད་གཞིག་པའི་ལོག་འདྲེན་ཁ་ལ་མྱ་ངན་ཐལ་བ་སུ་ཡིས་འདེབས།།
ལྟོས་བཅས་ཉམ་ཐག་གདུལ་བྱའི་ཚོགས་ཀྱིས་བྱང་ཆེན་དྲོད་ཐིག་གང་ལས་འཚོལ།།
ཉི་ཟླའི་རྒྱལ་ཚབ་བདག་གིར་མི་མཛད་མཆོག་ཏུ་ཞི་བར་གཤེགས་དོན་ཅི།།
རྨ་འབྲིའི་རླབས་ཀྱི་ཁུགས་སོ་རེ་ན་སྨྲེ་སྔགས་སྒྲ་ཆེན་དྲག་ཏུ་སྐྱོམ།།
ལྷུན་བརྗིད་ཏི་སེ་རྨ་ཆེན་གངས་ལས་སྐྱོ་བའི་མིག་ཆུ་ཤམ་ཤམ་འབབ།།
མ་ཕམ་གཡུ་མཚོ་ཁྲི་ཤོར་རྒྱལ་མོའི་འོ་དོད་ང་རོས་ས་ཆེན་འདར།།
རྗེས་ཆགས་སྤྱན་ཟུར་འོད་ཀྱི་ཞགས་པ་མགོན་མེད་གདུལ་བྱར་ཅིས་མི་སྐྱོངས།།
སྐལ་བཟང་སྐྱེ་འགྲོའི་དད་གསུམ་གསེར་ཁྲིར་བྱམས་བརྩེ་སྟོབས་ཀྱིས་དབང་བསྒྱུར་བའི།།
བསྟན་སྲིད་མཛད་པ་བདག་གིར་བགྱིད་ལ་འཇིགས་མེད་སྤོབས་པའི་གདེང་ཐོབ་པ།།
མཁས་ཤིང་གྲུབ་པའི་རྣམ་ཐར་ལྷུར་ལེན་ཡང་སྤྲུལ་ཕུལ་བྱུང་རྒྱལ་སྲས་ཤིག །
རིང་མིན་འབྱོན་པའི་བྱིན་ཆེན་ཟེགསེ་མར་རེ་ལྟོས་གསེར་ལྗོངས་ཞིང་ན་མཐོ།།
• 6 •



འཇིགས་རུང་འཆི་བདག་གི་ངོ་གདོང༌།
ཨར་མའི་དགའ་བ། ( མཛོད་དགེ）
མཐའ་མེད་རྟེན་འབྱུང་ངོ་མཚར་དངོས་པོའི་ཁམས།།
བདེན་མེད་ཀུན་རྫོབ་ཀློང་ན་སྣང་བརྙན་བཞིན།། །
འཁྲུལ་མེད་གཟིགས་པའི་ཡབ་ཆེན་དཔའ་བོའི་ཚོགས།།
ལྷད་མེད་པད་མའི་གདན་ལ་ཅི་དགར་རོལ།།
ངོ་མཚར་ལྟད་མོ་འཁྲིགས་པའི་འཇིག་རྟེན་ཁམས།།
བརྟན་གཡོའི་ངང་ཚུལ་རྗེན་པར་གཟིགས་མཁས་པ།།
སྔོན་བྱོན་སྐྱེས་ཆེན་དམ་པའི་བཤུལ་ལམ་ན།།
བཀའ་བསྟན་གླེགས་བམ་འབུམ་གྱི་གཟི་འོད་འཚེར།།
བྱིས་དུས་བསམ་པའི་ངོ་ན་དྭངས་གཙང་གི།།
གཟུགས་རིས་འདྲ་མིན་བཅོ་བརྒྱད་བབས་ན་ཡང་།།
ནར་སོན་བློ་རིག་གསལ་བའི་དུས་བཟང་དེར།།
རྣམ་གཡེང་ལེ་ལོའི་ངང་ནས་དོན་མེད་འཁྱར།། །
བསམ་ན་རྫོགས་མཐའ་མེད་པའི་འཆར་སྣང་འབུམ།
གཅིག་རྗེས་གཉིས་མཐུད་བྱེད་པའི་རྩལ་ཉམས་པས།།
སྟོང་བསམ་རྒན་མོའི་རུམ་ན་བག་མེད་ངང་།།
མི་ཚེ་ཕྱེད་ཀ་ཟད་འདི་འགྱོད་པའི་གནས།།
མ་ཧད་མ་ཧད་ད་ནི་མ་ཧད་ཅེས།།
རང་གིས་རང་ལ་དྲན་སྐུལ་འགའ་བྱས་ཀྱང་།།
ཅི་སྐྱོན་ཅི་སྐྱོན་ད་རུང་ཅི་སྐྱོན་ཞེས།།
རང་ཉིད་གཅེས་འཛིན་གདོན་གྱིས་དམ་དུ་བཅིངས།།
སྐབས་འགར་ཕྱི་རོལ་ཡུལ་གྱི་མཐོང་ཐོས་འགའ།།
ཤོག་ལྡེབ་གཅིག་གཉིས་ངོས་སུ་ཕབ་ན་ཡང་།།
དོན་དམ་མི་ཡུལ་མགྲིམས་པའི་གཏམ་རྒྱུད་དག །
ད་དུང་མ་རྙེད་རྨོངས་མུན་ཀློང་ན་གཉིད།།
-
，
7 •



་
འདོད་ཡོན་སྣ་ལྔ་སྤུངས་པའི་མགྲོན་ཁའི་སྟེང་།།
བཟའ་འཐུང་ཁོ་ནར་རོལ་ནས་སྡོད་པའི་ཚེ། །
དོན་ལྔ་སྣོད་དྲུག་གསེང་ནས་ཟུག་གཟེར་ཞིག།
གར་ཐོན་མ་ངེས་བཟོད་བསྲན་དཀའ་བར་གྱུར།།
བལྟས་བལྟས་རིག་རིག་འཇིགས་རུང་འཆི་བདག་གི།
ངོ་གདོང་ཁྲོ་གཉེར་ཅན་ཞིག་གློ་བུར་ཐོན།།
ད་ནི་མི་རྟག་འཆི་བའི་ཆོས་ཉིད་འདི།།
ཁྱོད་ཀྱི་ཐད་དུ་བབས་པས་འགྲོ་དགོས་ཟེར།།
ན་ཚོད་མ་རྒས་ན་ཡང་འདུག་ལོང་མེད།།
དོན་ཆེན་མ་འགྲུབ་ན་ཡང་སྡོད་དབང་མེད།།
ད་ནི་རང་དགར་ཉལ་བའི་སྐབས་མེད་པས།།
ང་དང་འགྲོགས་ནས་དམྱལ་ཡུལ་འགྲོ་དགོས་ཟེར།།
བརྩེ་སེམས་འོ་ཆུ་གཅིག་ཏུ་འདྲེས་པ་ཡི།།
ཕ་མ་མིང་སྲིང་གཉེན་ཉེ་མཛའ་བཤེས་ཚོ།།
ད་ནི་ང་ཚོ་ཕན་ཚུན་འབྲལ་དགོས་པས།།
ཁྱོད་ཅག་འཇིག་རྟེན་འདི་ནས་བདེ་བར་སྨོན།།
ལུང་རིགས་མཛོད་དུ་གཏམས་པའི་དགེ་བཤེས་དང་།།
རྣམ་དཔྱོད་རང་རྩལ་རྫོགས་པའི་ཆོས་གྲོགས་ཚོ།།
ལས་བསོད་དམན་པའི་བན་རྒན་སྐྲ་བསེ་ང་།།
ད་ནི་ཐོས་བསམ་བྱེད་པའི་ལས་ཀྱིས་ཕོངས།།
ནམ་རྒྱུན་སྒྲོ་སྐུར་ངར་མའི་མདུང་རྩེ་དག །
ང་ལ་ཞེ་སྡང་བཙན་པོས་སྐོར་བ་རྣམས། །
ད་ནི་ཁྱོད་ཚོའི་བློ་སེམས་བདེ་མཛོད་དང་།།
དགྲ་རྒན་ང་རང་མུན་པའི་ཞིང་ལ་འགྲོ།།
ཐུགས་རྗེའི་འོད་དཀར་ལྡེམ་པའི་གུར་ཁང་དབུས།།
ཡིད་འོང་སྟངས་སྟབས་མཉེན་མོའི་འགྱིང་ཚུལ་ལས།།
འདིར་ཤོག་འདིར་ཤོག་ཅེས་ནི་འབོད་པ་དེ།།
ང་ཡི་ལྷ་མོ་མཚོ་བྱུང་ཡིན་པར་ངེས།།
སྐྱབས་མགོན་ཤར་རྩེ་ཡབ་སྲས་ཉི་ཟླ་ཟུང་།།
རེ་ཞིག་མཁའ་དབྱིངས་གཅིག་ཏུ་འཛོམས་པའི་ཆར།།
• 8 •



ང་རང་འཆི་བདག་གནས་སུ་འགྲོ་དགོས་ཀྱང་།།
མི་ཞུམ་མི་སྐྲག་སྤོབས་པ་དགུང་ལས་མཐོ།།
སྙན་རྩོམ་ཚིག་བཞིར་རྫོགས་ཤད་མ་བཞག་གོང་།།
ཀློག་མཁན་ཀུན་ལ་གྱེས་ཕྱག་མ་བཙལ་བར།།
བརྩེ་མེད་འཇིགས་སུ་རུང་བའི་འཆི་བདག་གི།
ངོ་གདོང་ནག་པོ་ང་ཡི་མིག་ལ་སྣང་།།
འཕྲེད་གླིང་ལས་ཤོར་བའི་གཞས་ཆུང་། །
ཁྲི་གཡུང་མཐར། ( རྨ་ལྷོ)
བརྩེ་འཛུམ་ལང་ཚོ་གྲོལ་བའི་ཟླ་ཞལ་གྱི་སྒེག་མོ།།
དངུལ་དཀར་རིན་ཆེན་བརྩེགས་པའི་ཁྲི་འཕངས་སུ་བྱོན་ནས།།
ལྷན་སྐྱེས་རིག་པའི་མེ་ཏོག་ལྷག་བསམ་གྱིས་བསྩལ་ཏེ། །
སྙན་ཚིག་རོལ་རྩེད་བགྱིད་པའི་གོ་སྐབས་ཤིག་གནང་རོགས།།
སྒྱུ་འཕྲུལ་རྒྱལ་མོས་བཞེངས་པའི་འཇིག་རྟེན་གྱི་ཁམས་འདིར།།
རེ་ཞིག་སྡོད་དགོས་བྱུང་བའི་ལས་དབང་ལ་བསམ་ནས།།
ངག་རིག་དབྱངས་སུ་མཆེད་པའི་སྒྱུ་རྩལ་གྱི་དྭངས་མ།།
སྣ་ཚོགས་ཚོན་རིས་འཐུང་བའི་སྙུག་རྩེ་རུ་བཀུགས་ཡོད།།
སྡུག་བདེན་འཁོར་བའི་ལས་འདི་རྣམ་སྨིན་གྱིས་བསྐྲུན་པས།།
རྩོལ་མེད་ངང་གིས་ཐོབ་པའི་དགའ་སྐྱོ་ཡི་བྱ་གཞག།
སྨྱུག་གླིང་ཕྲ་མོའི་རྒྱུད་ལ་ལྷོད་འཇམ་གྱིས་བཏུས་ནས།།
མི་ཚེ་མེ་ཏོག་ཚལ་ནས་དབྱངས་རྟ་རུ་དྲངས་ཡོད།།
སྐབས་གསུམ་ལྷ་ཡི་མཛེས་སྡུག་ཡིད་འོང་གི་ལྟད་མོ།།
འོག་ཕྱོགས་ཀླུ་ཡི་ལོངས་སྤྱོད་འདོད་རྒུ་ཡི་ཕུན་ཚོགས།།
མདོར་ན་རྐང་གཉིས་མི་ཡི་ལྷག་བསམ་གྱི་བརྩེ་དུང་།།
རིན་ཆེད་པར་སྨྱུག་འདི་ཡི་མངའ་དབང་དུ་ཚུད་ཡོད།།
དབང་ཐང་རྒྱུ་ནོར་སླད་དུ་འོ་འཛུམ་དེས་མི་འཚོ།
རྒྱུ་མེད་སྤྲང་པོར་འཕྱ་སྨོད་མཆིལ་ཞགས་ཀྱང་མི་འཕེན།།
• 9 •



མི་འདོད་མི་མོས་ཚུལ་དེར་ཨུ་ཚུགས་ཀྱིས་མི་འཇུག །
བྱང་ཆུབ་སྨྱུག་དགའི་འཚོ་བ་སྨྱུག་རྩེ་ལ་བཅོལ་ཆོག །
སྤྲོ་དགའི་ཉམས་ཀྱིས་འཚོ་བའི་འཛུམ་དཀར་དེ་མི་འདོད།།
རིན་ཆེན་གཡུ་བྱུར་སྤུད་པའི་རྒྱན་ཆ་ལ་མི་མོས།།
སྙན་ཚིག་བྲོ་བ་འཇམ་པའི་ཞིམ་ཟས་དེ་ཡོད་ན།།
གསེར་དངུལ་མེད་ཀྱང་ལུས་ཟུངས་བདེ་སྣང་གིས་ཁྱབ་ཡོང་།།
མི་རིགས་ལ་རྒྱ་གླེང་བའི་ཁ་ཕོ་དེ་མི་མཛའ།།
བར་དོའི་རྣམ་ཤེས་འདྲེན་པའི་བཙུན་གཟུགས་ཀྱང་མི་མཛེས།།
རང་སེམས་དྲི་མ་བྲལ་བའི་དངུལ་དཀར་གྱི་སྣོད་ལས།།
ཤེས་རིག་དགོས་འདོད་འབྱུང་ན་གཅིག་ཆོག་ཏུ་འདུག་གོ།།
མཛའ་བརྩེ་གསེར་ནག་ཨ་ལོང་ཡང་ལོང་དུ་བརྒྱུས་པའི།།
སྣང་མཐུན་གྲོགས་པོའི་ཞལ་རས་དཀར་ནག་དང་བསྡེབས་ནས།།
དགའ་སྤྲོའི་འཛུམ་དཀར་སྦྲེང་བའི་ངལ་བ་དེ་མི་འདོད།།
རང་སེམས་རང་དང་བསྟུན་ན་ལྷད་མེད་ཅིག་ཡིན་འགྲོ།།
འདོད་རྒུ་ཆར་དུ་བསྙིལ་བའི་རྣམ་ཐོས་ཀྱི་སྲས་པོར།།
ཡིད་སེམས་དུང་བ་བརྟན་པོས་སྨོན་པ་ཞིག་མ་ཤོར།།
བཅུ་ཕྲག་བཅུད་ཀྱིས་བལྟམས་པའི་མཚུངས་མེད་ཀྱི་བླ་མ།།
དད་གསུམ་བསྣོལ་མའི་རྒྱ་ལ་དབང་མེད་དུ་ཚུད་སོང་།།
ལུས་ཕྲ་འཛེས་མའི་ཟུར་མིག་སྨྱུག་རྒོད་ཀྱི་མདའ་མོ།།
སྙིང་གི་འབེན་ལ་ཕོག་ཀྱང་ཨག་སྐད་ཅིག་མ་ཤོར།།
སྔོན་བསགས་རྟེན་བཟང་ཆོས་ཀྱི་མེ་ཏོག་གི་ཚལ་དུ།།
ལས་སྨོན་ཞགས་ཐག་དམ་པས་དབང་མེད་དུ་བཅིངས་སོང་།།
དད་གསུམ་མངོན་མཐོར་བརྩེགས་པའི་ལེགས་བྱས་ཀྱི་མདའ་མོ།།
འཁོར་གསུམ་དམིགས་པ་མེད་པའི་གཞུ་རྒྱུད་དུ་བཀུགས་ནས།།
དུས་གསུམ་མཉམ་ཉིད་འོད་གསལ་སྤྲོས་བྲལ་གྱི་ཞིང་དུ།།
སྒོ་གསུམ་གུས་པ་བརྟན་པོས་མཛུབ་རྩེ་ནས་འཕངས་ཡོད།།
དགེ་ལེགས་རིན་ཆེན་བརྩེགས་པའི་བསོད་ནམས་ཀྱི་ཕུང་བོ།།
ངུར་སྨྲིག་གོས་ཀྱི་ན་བཟུའི་ཐུ་འོག་ན་མཛེས་ཀྱང་།།
དུག་ལྔའི་བསླུ་བྲིད་དྲག་པོས་རྒྱ་ཡན་དུ་བཏང་བས།།
རྣམ་དག་ཆོས་པ་རྣལ་མ་ང་རང་གིས་མ་འཇོན།།
• 10: •



ཡེ་ཤེས་བསླུ་བ་མེད་པའི་ཐུགས་རྗེ་ཡི་འཁོར་ཚོགས།།
གཙུག་སྐྱེས་རལ་བའི་རྒྱན་གྱི་ཅོད་པན་དུ་བཀུར་ཀྱང་།།
ཆོས་བརྒྱད་དྲེགས་ཚོགས་དམག་གི་འཇབ་རྒོལ་དེ་ཐེབས་ནས།།
ཐར་བའི་ཟམ་ཆེན་ཁ་རུ་བུ་ཆུང་ང་ལུས་སོང༌། །
དང་པོར་ཕ་མའི་བཀའ་ལུང་རི་རབ་ཀྱིས་མནན་ཡོང་།།
བར་དུ་ཆུང་སྐྱེས་བྱམས་པའི་ཕྱི་ཐག་གིས་འཐེན་འོང་།།
ཐ་མར་སྙིང་རླུང་སྟོད་ལ་ནད་གཞི་ཞིག་ལྡང་ཡོད།།
ད་ལྟ་སྨྱོན་པའི་རྨུ་ཐག་སྨྱུག་རྩེ་རུ་བཏགས་ཡོད།།
མ་གྱུར་འགྲོ་བའི་སླད་དུ་ངུར་སྨྲིག་གི་སྲས་པོ། །
གསུང་རབ་ཚི་དྲེག་ཅན་གྱི་གླེགས་བམ་དང་འགྲོགས་ནས།།
རི་བོའི་གཏོས་དང་མཉམ་པའི་དཀོར་རྫས་ཤིག་བསགས་ཏེ།
བསླུ་མེད་རྒྱལ་བའི་ཚོགས་ལ་འཇིགས་སྣང་ཡང་བྱིན་ཡོད།།
བདེ་སྡུག་ལས་ཀྱིས་བྱུང་བའི་བང་རིམ་ལ་འཇིགས་ནས།།
སྐྱབས་ཀྱི་མཐར་ཐུག་སྲོག་གི་དྭངས་མ་རུ་སྒོམ་ཡང་། །
བདེ་བར་རློམ་པའི་སྡུག་གིས་གཉའ་ལྟག་ནས་མནན་ཏེ།།
ཐར་མེད་འཁོར་བའི་བཙོན་རར་དབང་མེད་དུ་ཚུད་སོང་།།
ཡུལ་ལྔའི་སྙིང་སྡུག་འཕྲུལ་གྱི་གར་སྟེགས་ལས་བཞེངས་ཏེ།།
དབང་ལྔ་གཞོན་ནུ་དགའ་བའི་ཁྱིམ་ཐབས་སུ་བསུས་ནས།།
དུག་ལྔ་སྲས་ཀྱི་བུ་ཆུང་འགོག་མེད་དུ་སྦྲུམ་པས།།
སྐུ་ལྔའི་རྒྱལ་ཁྲི་འཛིན་ལ་ཆག་སྒོ་ཞིག་བྱུང་སོང་།།
རྟེན་འབྲེལ་ལས་ཀྱིས་གྲུབ་པའི་ཕྱི་ལུས་ཀྱི་ཐོ་ཡོར།།
མ་རིག་རྣམ་རྟོག་གར་གྱིས་ཡོམ་ཡོམ་དུ་གཡོས་ནས།།
འཇིག་རྟེན་ཁམས་འདིར་ཆོ་འཕྲུལ་མང་ཙམ་དུ་བསྟན་པ།།
སྣ་ཚོགས་སྨྱུག་རྩེ་ཕྲ་མོར་ཤོང་ཐབས་ཤིག་དཀའ་བ།།
ཚེ་རིང་སྲོག་གི་ཀ་བ་བརྟན་པོ་ཞིག་ཡོང་ནས།།
ཚེ་འདིར་སྙན་ཚིག་སྤྱོད་པའི་སྐལ་བཟང་ཞིག་བྱུང་ན།།
ཚེ་ཡི་བྱ་བྱེད་སེམས་ཀྱི་དགའ་སྐྱོ་ཡི་མྱོང་ཚོར།།
ཚེ་གྲོགས་སྨྱུག་གུའི་རྩེ་ནས་ལྷག་བསམ་གྱིས་བཞུར་དུས།།
དྲུག་སྐྱེས་འགྱུར་ཁུགས་རྫོགས་པའི་ཁུ་བྱུག་དང་འགྲོགས་ནས།།
སྙན་ཚིག་པི་ཝང་སྦྲེང་བའི་ངལ་བ་འདི་བྱས་སོ།།
• 11 •



མཚན་གཞུང་གི་རྟོག་འགྱུ།
ཁྲི་སེར. འཇམ་དཔལ། ( ཁྲི་ཀ)
སྣ་ཚོགས་ཚོན་ལྡན་སྒྱུ་མའི་ཞིང་ཁམས་ནས།།
ཕར་ཁོར་ཚུར་ལ་རེ་བས་མིག་ཟུང་རུབ།།
མར་ལྟས་གྱེན་དུ་ཕྱོགས་པས་གོམ་པ་འཁྱོར།།
ངེས་མེད་མགྲོན་པོས་མཐའ་ནས་གཡབ་མོ་བྱེད།
སྨག་རུམ་སྟུག་པོས་མཐོང་ལམ་མོག་པོར་སྒྲིབ།།
འཁྱམ་བསྐྱོད་སེམས་པ་སྐྱོ་བའི་བསམ་གཞིགས་་་
ཀྱིས།།
སྐད་ཅིག་རྟོག་པ་ཕྱིར་དྲན་ཀློང་ན་འགྱུ།།
མི་རྐྱང་མགོ་འཁོར་ཉུལ་ནས་ཤོ་རྩེ་ཟེར།། རང་བློ་ཡན་པའི་སྣང་བ་གཅིག་ཏུ་བསྡམས། །
མཆེད་གྲོགས་མཐར་ཕྱིན་སླེབས་ནས་དགེ་སྒྲུབ་་་ ཁེར་རྐྱང་ལུས་པོ་བསམ་གཞིགས་སྟོང་གིས་ལྕི།།
ཀུན་རྟོག་རྣོ་དབལ་འབར་བའི་ལྕགས་སྨྱུག་གིས།།
ཆང་འཐུང་ཞབས་རྡོལ་ཡོང་ནས་ལབ་རྒྱག་ཟེར།། རང་སེམས་གསང་བའི་རྩ་བ་ཐེངས་གཅིག་་་་་་་་
གཏི་མུག་ཟ་ཟི་མུན་པས་འདིར་ཤོག་སྐད།། བསྔོགས།
ཟེར།
ཨ་ཧོ་འདི་འདྲའི་ཁ་ཕྱོགས་ངེས་མེད་ནས།།
འདི་སྒྲུབ་འདིར་ཤོག་གཡབ་མོ་གྲངས་ལས་་་་་་་
འདས།།
དོན་དམ་གང་ཞིག་བདེན་པ་གལ་རེ་ཆེ།།
རང་གིས་རང་ལ་དྲིས་པས་ཨ་ཐང་ཆད།།
སྡང་དགྲ་ཡིན་ཡང་དུངས་པའི་འཛུམ་གྱིས་བསུ།།
སྤུན་ཟླ་ལགས་ཀྱང་ཁྲོ་བོའི་སྡང་མིག་སྟོན།།
རང་སེམས་བརྟན་པའི་ཡིད་ཆེས་མ་བཟུང་ན།།
མི་གཤིས་འགྱུར་ལྡོག་འདི་ལ་ཡིད་སྟོན་དཀའ།།
བློའི་ཐུབ་གྲོགས་པོས་ཉིན་དེའི་དོན་ལ་སྐུལ།། །
དྲིན་ཆེན་ཕ་མས་ཚེ་འདིའི་ལས་ལ་སྐུལ།།
གཟུགས་མེད་སེམས་ཀྱིས་ཟང་ཟིང་ཁྲོམ་ལ་སྐུལ།།
ཁེར་རྐྱང་ཁོ་བོ་མི་འགྲོ་འདུག་ལ་རངས།།
འཇིག་རྟེན་མི་རུ་སྐྱེས་པའི་མི་སྡུག་ལུས།།
ཕ་རོལ་སྣང་ངོར་རན་མིན་སྣང་དོག་ཙམ།།
ཡིད་གཅིག་བརྩེ་བ་གཏོད་སའི་བརྩེ་མེད་གྱིས།།
རང་སེམས་སྙིང་རྩེར་རེག་ན་སྙིང་པོས་དབེན།།
སེམས་ཀྱི་གསང་བ་གསང་བའི་གུར་དུ་སྦས།།
སྡུག་གི་ཁ་སྣོན་བཟོད་དཀའི་རྨ་རུ་གྱུར།།
སྣང་བྱེད་ཟླུམ་པོ་ནུབ་རིའི་ཕང་པར་ཡིབ།།
• 12 •



བརྗོད་འདོད་སྙིང་གཏམ་ཕ་ཀིའི་གཞི་ལ་བཅོལ།།
ལོག་རྟོག་རླུང་ནག་ཁྲོས་པས་རྨེག་མེད་བཏང་།།
ཚུར་མཐོང་རང་གཟུགས་མ་ངེས་སྐྱོན་དང་བྲལ།།
ལེགས་ཉེས་བློ་མིག་ལྡོང་བའི་རྣམ་རྟོག་གིས།།
རང་སེམས་རང་དགྲར་ལང་འདི་ཀྱེ་མ་ཧད།།
ལུས་ཟུངས་ལྷགས་རླུང་རྩུབ་མོས་འཁྱགས་ཀྱིས་་་་
བསྡམས།།
ཡིད་སེམས་སྐྱོ་བས་མཆི་མ་ས་ལ་ཟེགས།
ལྷད་མེད་བརྩེ་འདང་དམུ་ཐག་ཕྲ་མོ་རྐྱ།།
བློ་ཕམ་རེ་ཐག་ཉམས་པས་འཆད་ལ་ཁད།།
སེམས་འདི་མཐའ་བྲལ་རྒྱ་མཚོའི་རླུང་ཁམས་་་་་་
བཞིན།
ལུས་ཀྱི་རླབས་ཕྲེང་དབང་མེད་ཤུགས་དེས་སྐྱོམ།།
ཆགས་སྡང་སྒྱུ་མའི་གར་འདི་སེམས་ཀྱིས་འཁྲབ།།
དགའ་སྐྱོའི་ཚོར་བ་གང་ཡིན་ལུས་ཀྱིས་མྱངས།།
ཡིད་སེམས་འཁྱགས་པའི་རྒྱ་ལས་གྲོལ་བ་ལ།།
མི་འགྱུར་བརྩེ་དུངས་དམར་པོའི་མེ་དཔུང་མཁོ།།
སྙིང་གི་རྨ་ཁ་གསོ་བའི་བདུད་རྩི་སྨན།། །
ཕྱི་ཐག་བརྩེ་འདང་ཟབ་མོའི་ཁྲེལ་གཞུང་ངོ༌། །
འཁོར་བ་མི་རྟག་སྡོང་མགོའི་བྱ་ཚང་དང་།།
མཛའ་གྲོགས་མི་རྟག་སྟོན་མཇུག་ལོ་མ་འདྲ།།
ཡིད་སེམས་སྐྱོ་བ་ཐང་ཤིང་སྐམ་པོའི་དཔེ།།
ལས་ཀྱི་ཐོར་རླུང་གར་ཡོང་ཆ་མ་འཚལ།།
ཁྱོད་ཀྱིས་བལྟས་ན་ཁྱོད་ཉིད་སྡུག་ཅིང་ཕོངས།།
ང་ཡིས་བསམ་ན་ང་རང་སྐྱོ་ཞིང་ཕམ།།
ཕན་ཚུན་སེམས་ན་གསང་བའི་སྡུག་སྣང་རེ། །
རང་སྐྱོན་རང་གིས་རྟོགས་ན་སྐྱིད་པ་ལ།།
འཁོར་བ་སྒྱུ་འཕྲུལ་རླབས་ཀྱི་རྩེ་མོ་ནས།
མི་ཚེ་དགའ་སྐྱོ་དབུལ་ཕྱུག་ལས་ཀྱིས་སྐྱོམ།།
ཟག་ཕུང་སྒྱུ་མའི་ལུས་འདི་མ་འཇིགས་ན།།
ཉོན་མོངས་བདུད་ཀྱི་འཕྲུལ་སེམས་འཇགས་་་་་
ཐབས་བྲལ།།
ཁྱོད་སེམས་དུག་ཆུ་ཁོལ་མས་ཡོངས་སུ་བརླན།།
ངའི་ཡིད་འཕྲུལ་སྣང་མེ་ལྕེ་རླབས་ཀྱིས་བསྲེགས།།
ཚེ་ཕྱེད་སྐད་ཅིག་དུག་ལྔའི་ཀློང་ལ་འབྱམས།།
རང་སྡུག་རང་གིས་ཉོས་ན་ཕངས་པ་ལ།།
སྐྱིད་ན་སྐྱིད་ཀྱི་བྲོ་བ་མི་ཚོར་ཞིང་།།
སྡུག་ན་སྡུག་གི་ཁུར་པོ་མི་ཐེག་པའི།།
ནུས་མེད་བུ་ངའི་ལས་ཀྱི་འཁོར་བསྐྱོད་དེ།།
སྐད་ཅིག་སྐད་ཅིག་ལྔ་བའི་ལམ་ལ་ཕྱོགས།།
རང་སྡུག་ཐོད་ལ་བཀོད་པའི་ཕམ་ཁ་འདི།།
ཐང་རྡོ་དོན་མེད་རུམ་ལ་བཅུག་པ་བཞིན།།
སྡུག་གི་ཁུར་པོ་ཁུར་གྱིས་ལྕི་ན་ཡང་།།
ཕན་ཚུན་དགྲ་རུ་འཛིན་པའི་སྣང་བ་མཐོ། །
སྐྱོ་སྣང་ཆེན་པོས་མིག་ཟུང་དགུང་ལ་གཏད།
ཟླ་བ་ལྷ་མོ་མཛེས་སྡུག་ཉམས་ཀྱིས་སྒེག ། །
ཕངས་པའི་ཁོ་བོར་སྙིང་རྗེ་དགོངས་ལ་རེ།།
དུག་གསུམ་རྒྱ་ལས་གྲོལ་ན་ཨེ་མ་ཧོ། །
ཕར་ལྟས་མིག་དབང་རྣོ་བས་སྣང་ཁམས་གསལ།
• 13 •



ཁ་བའི་རང་གཏམ།
་ མར་ནང་གཡུང་དྲུང་བསྟན་འཛི
<<<<sgegege=gzs
sz<<<<
<
ང་ནི་བདེ་སྐྱིད་ལྷ་ཡི་ཞིང་ནས་ཆེད་མངགས་འཕྲིན་གྱི་ཕོ་ཉ་ཡིན།།
ང་ནི་རིས་མེད་འགྲོ་ལ་བརྩེ་བའི་ལྷག་བསམ་དཀར་པོའི་རང་མདངས་ཡིན།།
ང་ནི་ཕྱོགས་བཞི་ཀུན་ཏུ་འཁྱིལ་བའི་གཙང་ཆབ་དཀར་མོའི་མ་མ་ཡིན།།
ང་ནི་ལ་རྒྱའི་གཡུ་རལ་རྫོགས་པའི་སྟོབས་ལྡན་གདོང་ལྔའི་ཕ་ས་ཡིན།།
ང་ནི་ཨ་སྔོན་དབྱིངས་ན་རྒྱུ་བའི་སྤྲིན་པ་དཀར་པོའི་ཉིང་ཁུ་ཡིན།།
ང་ནི་མི་མངོན་མཁའ་ན་འགྱིང་བའི་གཡུ་འབྲུག་དར་མའི་ཞལ་ཆུ་ཡིན།།
ང་ནི་རྒྱ་གར་ཡུལ་ནས་སླེབས་པའི་ཁུ་བྱུག་བུ་མོའི་གསོལ་ཇ་ཡིན།།
ང་ནི་འོད་གསལ་ལྷ་ལས་མཆེད་པའི་གངས་ཅན་བོད་མིའི་ལྟེ་བ་ཡིན།།
ང་ནི་གླིང་བཞིའི་ལྷོ་ཡི་ཕྱོགས་ཀྱི་འཛམ་གླིང་འཛིན་མའི་མཛེས་རྒྱན་ཡིན།།
ང་ནི་མ་བཟོས་བྱེད་པོ་བྲལ་བའི་རང་བྱུང་ཤེལ་གྱི་ཁང་བཟང་ཡིན། །
ང་ནི་ངེས་མེད་ཕྱོགས་སུ་རྒྱུ་བའི་ཉམས་ཐག་དབུལ་བོའི་གྲོགས་པོ་ཡིན།།
ང་ནི་དཔྲལ་བར་གཉེར་མ་བཀྲ་བའི་རྒས་འཁོགས་རྒན་པོའི་ཚེ་སྲོག་ཡིན།།
ང་ནི་བདེ་ལྡན་ཞིང་ནས་འོང་བའི་འཚོ་བ་གསར་བའི་བདག་ཉིད་ཡིན།།
ང་ནི་ཕྱི་ཡུལ་རྒྱལ་ཁམས་འགྲིམས་པའི་མ་བོས་འགྲོན་པོ་རང་ཆས་ཡིན།།
ང་ནི་སྔོན་རབས་བྱུང་བ་བརྗོད་པའི་སྲིད་པ་རྒན་པོའི་མན་ངག་ཡིན།།
ང་ནི་བདེན་རྫུན་ས་ལེར་བཀྲ་བའི་དྭངས་གཙང་ཤེལ་གྱི་མེ་ལོང་ཡིན།།
ང་ནི་འཇིག་རྟེན་ན་གཞོན་ཕོ་མོའི་བརྩེ་དུང་མཚོན་པའི་ལེགས་སྐྱེས་ཡིན།།
ང་ནི་ཞི་བདེ་དབྱིངས་ནས་བབས་པའི་རྩྭ་ཐང་བུ་མོའི་རང་འགྲོས་ཡིན།།
ང་ནི་བརྩེ་བའི་སྙིང་གཏམ་འཆང་བའི་གཞོན་ནུའི་ཡིད་ཀྱི་མཛེས་རྒྱན་ཡིན།།
ང་ནི་མ་ངེས་ཟོལ་གྱིས་རྒྱུ་བའི་གྲྭ་རྐྱང་ཁོ་བོའི་སེམས་པའང་ཡིན།།
ཁྱུང་པོ་ནས་ཟླ༤ཚེས༨ ལ་བྲིས།
ས་བབ་
• 14 •



སེམས་གཞས་ཐར་ཐོར།
ཟླ་བ་ཚེ་རིང༌། (ཟི་ལིང)
སད་
དུས་གསར་རླབས་དང་བསྡོངས་པའི་གོམ་འགྲོས་འཆོལ།།
ཡོད་ཚད་གླུ་རུ་འདྲེན་པའི་གྲེ་བ་འགགས།།
དུཁའི་ན་ཟུག་སེམས་པའི་གཤེད་དུ་ལྷགས།།
མ་བཟོད་འཁྱམ་པོའི་བསམ་གཞིགས་གང་སར་འཐོར།།
གངས་རིའི་མཆོད་རྟེན་ལོ་ཟླས་འདམ་གྱིས་སྤུད།།
གཙང་བར་བཀྲུ་བའི་སྤོབས་པ་བདག་ལ་དཀོན།།
གླུ་ཞིག་བླངས་ཏེ་བདེ་བའི་མལ་དུ་ཉལ།།
རང་ལ་བབས་པའི་འོས་འགན་འགྲུབ་སོང་སྙམ།།
ཐོག་མར་སློབ་ལ་གཞོལ་བའི་འདུན་པ་བརྟས།།
བར་དུ་བརྩོན་འགྲུས་ཆུ་མོའི་རྒྱུན་བཟང་ཆད།།
མཐའ་མར་ཅང་མེད་སྨྱོན་པའི་འཇིག་རྟེན་འགྲིམས།།
འཁྱམ་པོའི་འཚོ་བ་སྡུག་སྣང་རྐྱང་རྐྱང་ཉིད།།
སེམས་པ་དྲོན་མོའི་གླུ་ཞིག་ལེན་པར་མོས།།
བརྩེ་བ་དམ་པའི་གར་ཞིག་འཁྲབ་ལ་སྤྲོ།།
གངས་འཁྱགས་ཀློང་ལ་འཐིམ་པའི་ཁོ་བོའི་སེམས།།
ལྡོག་མེད་སྔོན་བསགས་ལས་ཀྱིས་མཐའ་རུ་དེད།།
གཞན་རིགས་མདུན་བསྐྱོད་ཕ་རིའི་རྩེ་ལ་འཛེག །
རང་ཉིད་ད་དུང་གནས་མལ་དྲོན་མོར་འབྱར།།
ལྷུར་གྱིས་ལངས་ཏེ་གཞན་རྗེས་སྙེག་པར་བརྩམས།།
རྗེས་ལུས་སྒྲོག་གིས་ཁོ་བོ་དམ་དུ་བཅིངས།།
མཐོན་པོའི་ཁྲི་ལ་མྱོས་པའི་འདུར་རྒྱུགས་བྱེད།།
ར
• 15 •



རྒྱུ་དང་འབྱོར་བར་སྲེད་པའི་འགྲམ་ཆུ་ལྡང་།།
ལྔ་རིག་གནས་ལ་རྨོངས་པ་མུན་པ་འཐིབ།།
ད་ལྟའི་དུས་ཀྱིས་བྱིན་པའི་འཚོ་ལམ་ཡིན།།
དང་བའི་སེམས་ཀྱིས་ཡིག་དྲུག་བཟློས་པ་མེད།།
མི་དགའི་ནག་ཉེས་བསགས་པ་དཔག་ཏུ་མེད།།
འཇིག་རྟེན་བཙོན་རར་ཚུད་པའི་འཁྱམ་པོ་ང་།།
ཕྱི་མའི་འཕྲང་ལམ་རིང་མོར་ཅི་ལྟར་འགྲིམས།།
རྒན་གྱིས་གསུངས་ན་འཚོ་བ་དྲང་བདེན་ཞིག །
གྲོགས་ཀྱིས་ལབ་ན་འཚོལ་སྙེག་འོད་སྣང་ཞིག །
རང་གིས་བསམ་ན་རང་ཉིད་འཁྱམ་པོ་ཞིག །
འགྲུལ་བཞུད་ལམ་དུ་ཡོད་ཚད་སྐྱོ་སྣང་ཡིན།།
གངས་རིའི་དབུ་རྩེར་འཕྱོ་བའི་རྣམ་ཤེས་ཚོགས།།
གངས་ལྗོངས་རྨོངས་པ་འཇོམས་པའི་གཉེན་དུ་འཁྲུངས།།
ཡིད་ཀྱི་ན་ཟུག་བསྐྱེད་པའི་རྔོན་པའི་དཔུང་།
ཕྲག་དོག་མདེའུ་རྩེ་དེ་རུ་གཏད་པ་སྐྱོ།
ལ་ལའི་ཟུངས་ཁྲག་རང་ས་གོར་མོར་བསྟིམས།།
ཁ་ཅིག་སེམས་ཤུགས་རང་རིགས་རྒྱས་ཕྱིར་བསྐྱེད།།
ཁོ་བོའི་ལ་རྒྱུ་རང་མིན་གཞན་མིན་པར།།
དྲོན་མོ་གཉིད་དུ་ཡུར་བ་ཤིན་ཏུ་སྡུག།
བླ་མར་བརྗིད་པར་རློམ་པའི་གཟི་ཉམས་ཤིག །
དཔོན་པོར་ཆེ་བར་སྒོམ་པའི་ང་རྒྱལ་ཞིག །
སྤྲང་བོར་ཉམ་ཆུང་སེམས་ཀྱི་མེད་མུག་ཅིག །
ཆེ་ཆུང་བར་ཐག་འདི་ལ་ངེས་ཤེས་རེ།།
མིག་ཟུང་ཀེར་ཏེ་ཉི་མའི་གྲོང་ལ་བལྟས།།
ཡར་ཀླུང་གཙང་བོ་འཁྱགས་པས་བསྡམས་པ་མཐོང་།།
• 16 •



སྐྱོ་བའི་སེམས་ཀྱིས་ཚངས་མགུར་དབྱངས་སུ་གྱེར།།
འཁྱམ་པོའི་བསམ་གཞིགས་ད་དུང་འཁྱགས་སོབ་སོབ།།
བགྲང་བྱ་ཉི་ཤུའི་ལང་ཚོ་ཟད་ལ་ཉེ།།
འཚོལ་བའི་ལམ་བུ་བདམས་གསེས་ཐེབས་པ་མེད།།
སྐྱོ་བའི་གླུ་ཆུང་ལྡོག་བཞུར་གཙང་བོར་བསྐུར།།
ཁྲི་ཤོར་རྒྱལ་མོའི་རླབས་རྒྱུན་དྲག་ཏུ་འཕྱོ།
ཕུན་སུམ་ཚོགས་པའི་རྩོམ་རྩལ་ངོམ་པ་མིན།།
གང་བྱུང་ངག་ལས་ཤོར་བའི་ལབ་བརྡོལ་མིན།།
རང་རིགས་ན་ཚོད་མཉམ་པའི་གྲོགས་དག་ལ།།
སེམས་གཞས་ཐར་ཐོར་གྱེར་ལ་དགེ་གྱུར་ཅིག །
མཛེས་སྡུག་གི་མཆོད་པ།
གཅོད་པ་སྐྱབས། ( རྨ་ལྷོ）
བདག་སེམས་ཚངས་པའི་མཚོ་རླབས་འཕྱུར་བའི་དབུས།།
མངོན་བཞུགས་རིག་བྱེད་དབང་མོ་འཛུམ་ཡག་མས།།
བསྐུལ་ངོར་དུངས་པའི་བུ་མོ་ཁྱོད་ལ་ནི།
བསྟོད་ཚིག་ཟེགས་མ་དཀར་པོ་འགྲེམ་ལ་བྲེལ།།
མཁའ་རྩེན་དཀར་མོའི་ཁྱུ་ཚོགས་བར་སྣང་སྤྲིན།།
དུམ་བུ་དུམ་བུ་ས་ལ་ལྡིང་བ་ཡི།།
དྭངས་གཙང་གཡུ་ཞུན་འཁྱིལ་བའི་མཚོ་ངོགས་ན།།
ཆུ་ལེན་ན་ཆུང་སྙིང་ལ་ཆགས་སྟེར་ཞིག །
ཅུང་ཙམ་འཛུམ་པའི་མཆུ་སྒྲོས་འདར་བག་ཅན།།
ཅི་ཞིག་བརྗོད་འདོད་ལྟ་བུའི་ཉམས་སྣང་གིས།།
ཚུར་ཕྱོགས་མིག་གི་རྒྱལ་མོ་ཆུ་ལྡན་མ།།
• 17 •



དལ་གྱིས་བསྐྱོད་པའི་མཛེས་ཚོར་ཆོག་མ་ཤེས།།
ཅི་བསམ་དགོས་འདོད་འདོད་འབྱུང་ནོར་བུའི་གླིང་།།
བུ་ངའི་རྨི་ལམ་ལམ་དུ་འགའ་མཐོང་རུང་།།
ཡིད་འཕྲོག་དགའ་མ་མ་ཁྱོའི་ཟླ་ཞལ་མདངས།།
ཆ་འདྲ་མ་མངོན་མངོན་ན་དགའ་བ་ལ།།
--
མཛེས་མ་ཁྱོད་ཀྱི་འཕྲུལ་ལྡེམ་སྐེད་སྐབས་ན།།
དཔྱངས་པའི་དར་གྱི་ཤམ་བུ་སིལ་སྙན་ཅན།།
ཐོས་པ་འདིས་ཀྱང་སྲེད་པའི་སྤུ་འགུལ་ན།།
དེ་འདྲའི་ཞི་འཇམ་སྡུག་གུའི་སུ་ལ་བལྟ།།
བདག་ཡིད་ལྷ་མོའི་གཞས་གདངས་གླིང་བུའི་སྒྲ།།
ནུས་མཐུ་དྲག་པོའི་རླུང་དང་མཉམ་སྡེབ་ནས།།
ཕྱི་ནང་གསང་བ་གསུམ་གྱི་དགུང་བརྟོལ་ན།།
མ་ཁྱོའི་འདོད་སེམས་རྫ་རིའི་མཐའ་རིག་གམ།
གནག་སྣུམ་སྐྲ་ཡི་ལན་བུའི་ཉག་མ་འགས།།
སྐྱེ་མཚར་བཞིན་གྱི་ཆ་ཤས་སྒྲིབ་པ་ལ།།
འགྱོད་སེམས་ལྕག་ཚན་ཕོག་པའི་གཉིས་སྐྱེས་ཚོགས།།
མཆོངས་རྩེད་གར་གྱི་རྣམ་པ་རིང་དུ་གྱེས།།
ཁྱོད་གདོང་མཚོ་ལ་བབས་པའི་གཟུགས་རིས་ལ།།
ཡ་མཚན་མིག་ཟུང་གདངས་པའི་ཀླུ་རྣམས་ཀྱིས།།
མཐོ་རིས་ཟླ་ནང་ལྷ་མོ་ཡིད་འོང་མ།།
བདག་ཅག་གནས་འདིར་རྒྱུ་ཞེས་འདུ་ལོང་དགོད།།
རྣམ་དཀར་གསེར་གྱི་ཤིང་རྟས་ཉེར་དྲངས་པའི།
ས་སྟེང་སྐྱེ་བོའི་མིག་གི་ལོངས་སྤྱོད་དུ།།
ཁྱོད་ཀྱི་བྱད་གཟུགས་ཐོབ་པར་སྐལ་བཟང་ཞེས།།
དྲི་ཟའི་ལྷ་བུ་རྣམས་ཀྱང་ཕྲག་དོག་སྐྱེན།།
• 18 •



གང་ལྟར་སྨིན་ལེགས་མ་ཁྱོད་མཚར་སྡུག་གིས།།
ལྷོད་བག་རྐང་བའི་འདེགས་འཇོག་སར་བཀོད་ཚེ།།
དཀའ་ཐུབ་ས་ལ་རོལ་བའི་ཚངས་སྤྱོད་ཀྱང་།།
ཡིད་གཉིས་འཇའ་ཚོན་ཐགས་སུ་སླ་བ་མཐོང་།།
སྟོན་གྱི་མཁའ་དབྱིངས་དྭངས་ཤིང་ཡངས་པ་ན།།
ན་མཉམ་རྒྱུ་སྐར་མུ་ཏིག་བྱེ་བའི་ཕྲེང༌།།
ཕྲེང་བར་གཅིག་ཏུ་བསྡུས་ནས་མགུལ་རྒྱན་དུ།།
དུ་ཙམ་སྤྱད་ན་བུ་མོའི་འཛུམ་ཁུགས་སམ།།
ཅི་རིགས་མགྲིན་པའི་ཤིས་ཚིག་དཔྱིད་ཀྱི་སྤྲིན།།
ཡུན་ཐུང་དྲུང་དུ་བསུས་མུར་འཛུམ་དམུལ་གླུ།།
བརྩེ་སེམས་མཛེས་བྱེད་ལྡེམ་མེར་ལེགས་རྩེན་ཚེ།།
གྲོགས་མོ་ཁྱོད་འདོད་མཚོ་ཀློང་ཁྲོམ་ཁྲོམ་འཕྲོ། །
སྲིད་པའི་དཔལ་ཀུན་མ་ལུས་མགུར་བཞེངས་ནས།།
ཁམས་གསུམ་ཐོས་འཛིན་འགགས་པའི་སྐད་ཕྱུང་ཡང་།།
ཁྱོད་ཀྱི་ལང་ཚོའི་ཆ་ཙམ་ཟིན་མེད་ན།།
ཀྱེ་མ་བརྗོད་བྱེད་གང་ཞིག་ངག་ལ་གཉེར།
འོན་ཀྱང་སྒྲ་དོན་རྫོགས་པའི་སྔོ་བསངས་མར།།
ལྷན་སྐྱེས་རིག་པ་མཆོག་གི་ཆར་དབེན་ཡང་། །
སྤྱང་ཡོན་འཛུམ་དཀར་གྲོལ་བའི་སྤྲིན་འདབ་ལས།།
མ་ཁྱོད་རྗེས་ཆགས་གློག་ཕྲེང་དགེ་བར་སེམས།།
དུངས་དུངས་ངག་གི་བྱུ་རུའི་ལྗོན་དབང་རྩེར།།
ཡང་ཡང་ཁྱོད་འདྲའི་གཡུ་བྱ་འགའ་བབས་ན།།
སྙན་སྙན་མགྲིན་དཀྱིལ་ཁྲི་མཐོར་འགྱིང་བཞུགས་པའི།།
བྱམས་བྱམས་ཤེས་རབ་ཡབ་ཡུམ་ངལ་བར་དོགས།།
• 19 •



སྐྱེད་མོས་ཚལ་གྱི་དྲིས་ལན་བུང་བའི་གཤོག་སྒྲ།
བཤེས་གཉེན་དམ་པ་བཤད་སྒྲུབ་རྒྱ་མཚོ་མཆོག་དགོངས་པ་ཞིང་གཞན་དུ་གཏད་པའི་དྲན་རྟེན་དུ་རྗེ་ཉིད་ཀྱི་
ཕུག་རྩོམ«སྐྱེད་མོས་ཚལ་གྱི་དྲི་བ»ཞེས་པ་འདི་ལ་ད་ལྟའི་བར་ལན་རྩོམ་མཁན་གྱི་བུ་སློབ་མ་བྱུང་བས། ཉིད་ཀྱི་གསུང་གི་བདུད་རྩི་
འཐུང་བའི་མཆན་བུ་ཐ་གྲས་པ་ཀླུ་མཁར་རྒྱལ་གྱིས་དྲིས་ལན་འདི་རྩོམ་ལད་བྱས་པ་ཡིན།་་ ་་་
ཀླུ་མཁར་རྒྱལ། （ རྐང་ཚ)
seksueeeeeeeeeeeeeeeeeeeeeee
ཡེ་ཤེས་འོད་ལྔ་འབར་བ་བློ་ཡི་གཏེར།། སྐྱོར་སྦྱོང་ཀློག་ལ་མྱོས་པའི་དབྱངས་བདུན་གླུ།།
སྣང་བྱེད་གཟི་རུ་སྤྲུལ་ནས་རྨོངས་པའི་མུན།། ་ གནས་བཅུའི་རིག་པའི་གར་དང་ལྷན་ཅིག་རོལ།།
སྐད་ཅིག་གཞོམ་ནས་ལྗོངས་འདི་ཉིན་མོ་བཞིན།། ཉི་གཞོན་མདངས་ཀྱིས་བྲན་པའི་ཆུ་གཏེར་ལས།།
རྣམ་ཀུན་གསལ་བྱེད་ཤིས་ཚིག་རྒྱལ་གྱུར་ཅིག། བལྟམས་ལྟའི་ཁྲག་ཁྲིག་སྒྲོན་མེ་འོད་རླབས་་་་་་་་
རིན་ཆེན་རྒྱུ་སྐར་བཀྲ་བའི་ལྷ་ལམ་དུ།། ་་ འདིས།།
ཉི་ཟླ་ལས་རེས་འཁོར་བའི་འགྲོས་དང་ལྷན།། དུས་རབས་གསར་བའི་གློག་འཕྲུལ་མ་ལུས་པ།།
ཐུགས་རྗེ་སྤྱན་ཟུང་རི་མོ་འབུར་ཚུགས་སུ།། ་་ལྗོངས་འདིའི་དགེ་མཚན་གསལ་བའི་བགོ་སྐལ་་་་
མཆན་བུའི་རིག་པད་གྲོལ་བའི་ཕྱོགས་ལ་་་་་་་་ བྱིན།།
གཟིགས།
གཡུ་ལོ་ཐགས་སུ་བཀྲ་བའི་ལྗོན་པའི་རྩེར།།
རྣམ་ཀུན་དགའ་ཚལ་སྐྱེངས་པའི་ལྡུམ་ར་འདིར།། སྨིན་ལེགས་འབྲས་བུས་འཁྱུད་པའི་ལྡིང་ཁང་དུ།།
ཡིད་དགའ་གཞོན་ནུར་ཡོན་ཏན་གེ་སར་རྡུལ།། གཞན་གསོས་བུ་མོ་ཡིད་ཀྱི་སྡུག་གུ་མས།།
མང་དུ་འཛིན་པ་དྲིན་ལྡན་སློབ་དཔོན་གྱི།། སྐལ་བཟང་སྐྱ་རེངས་འདྲེན་པའི་ཕོ་ཉ་འབོད།།
གཞན་ཕན་ལྷག་བསམ་སྦྲང་ཆར་ལས་གཞན་ཅི།། རྣམ་རྒྱལ་ཁང་བཟང་ཧ་རིའི་ངད་ཅན་ཁྲོད།།
བསིལ་ཆས་ཀུན་འདུས་རྨ་འབྲི་ཉལ་འགྲོ་མས།། རིན་བྲལ་ནོར་བུས་བཏེགས་པའི་གདན་ཁྲིའི་་་་་་
ཝུ་བའི་དོ་ཤལ་འཆིང་སྟེ་ཆུ་གཏེར་བཞིན།། མདུན།
རིགས་རུས་ཐ་དད་བློ་གསལ་ངང་མོའི་ཁྱུ།། ཞལ་ཟས་རོ་བརྒྱའི་མཆོད་པ་འདུ་བྱས་ནས།།
རིག་པའི་མཚོ་གླིང་འགྲིམ་པ་བཤེས་ཀྱི་དྲིན།། ཟླ་བྲལ་རིག་པའི་བུ་ཆུང་གྲོགས་སུ་སྤྲོན།། །
འཇའ་འོད་ཚོས་ཀྱིས་བསྒོས་པའི་མེ་ཏོག་དང་།། ཚངས་པའི་སྲས་མོ་སྙིང་དབུས་མགྲོན་པོ་རུ།།
གཡུ་ལོ་དུད་པའི་འབྲས་ལྡན་ལྗོན་པའི་ཚལ།། ཕེབས་པས་ལྷན་ཅིག་སྐྱེད་ཚལ་རོ་བརྒྱའི་ཆང་།།
སྨིན་པའི་ངོ་མཚར་རི་མོ་འབུམ་གྱི་གཟུགས།། མགྲིན་པར་རོལ་ཏེ་སྙན་པའི་རིག་བྱེད་གླུ།།
སྙིང་གི་དཔྱིད་གྱུར་གཞོན་ནུའི་ཆེད་དུ་བསྐྲུན།། མཁས་རྣམས་སྙན་དབང་ཚིམ་པའི་གཏེར་ཏུ་་་་
རྙོག་བྲལ་ཡོན་ཏན་པད་མའི་དྲི་བསུང་གིས། སིམ།
མགྲོན་དུ་བོས་པའི་བློ་གསལ་རྐང་དྲུག་ཚོགས།།
• 20 •



ས་སྲོད་ཀྱི་དྲན་གཞིགས་དམར་པོ།
གཡེར་ཆུང་སྙིང་ལྕགས་རྒྱལ། ( ཟི་ལིང)
* * * *
< < *
* * : * * *
* * « * * * * * * *
སྲོད་ཁ་དམར་པོའི་འཛུམ་མདངས་ཀློང་ན་ཉི་མའི་ཞབས་རྗེས་གསལ་ཞིང་འཚེར།།
མཚམས་སྤྲིན་གཞོན་ནུའི་འཕར་འདེགས་ཁྲོད་དུ་སྐར་ཕྲན་འོད་རིས་རླུང་གིས་གཡོ།།
ལྷོ་རུ་འཕུར་བའི་བྱ་ཁྱུ་སྒོར་མོས་ཁོ་བོའི་སེམས་འཕྲིན་དགུང་ལ་སྤུར།།
ཁྱོད་ལ་འཁྲེང་བའི་སེམས་གཅོང་དྲག་པོ་མ་མནོན་ཤོག་དཀར་ངོས་སུ་བྱོ།།
རི་ཚོགས་སྤྱན་གྱིས་སྨག་རུམ་གོས་ཀྱི་ཐུ་བའི་འོག་ནས་ཧྲིག་ཧྲིག་བལྟ།།
ཉལ་འགྲོ་བུ་མོའི་ལང་ཚོའི་གླུ་སྒྲ་གྲམ་རྡོའི་འགྲམ་ནས་ལྷང་ལྷང་གྲགས།།
བྱེའུ་ཆུང་གཞོན་ནུ་དགའ་བའི་གྲེ་འགྱུར་ལྗང་ལོའི་གསེབ་ནས་ཀྱུར་ཀྱུར་སྒྲོག །
དྲན་གདུང་ལྕི་བའི་མིག་ཆུའི་ཐིགས་པ་མཁུར་ཚོས་སྒང་ནས་ཤམ་ཤམ་འབབ།།
བསིལ་འཇམ་རླུང་བུའི་བཞུར་སྒྲ་དྲག་པོས་ཀུན་རྟོག་བུ་ཆུང་གཉིད་ལས་བསླངས།།
ཁེར་རྐྱང་འཚུབ་མས་བན་བུན་སེམས་ཀྱི་སྙིགས་རོ་སྣ་ཚོགས་འཁུར་ཅིང་བསྐྱོད།།
སྣང་བ་གསོན་པོའི་གདགས་སྲིབ་བར་ན་ཁྱོད་ལ་མཆོད་པའི་རླུང་རྟའི་རླབས།།
སྤྲིན་དཀར་གདེངས་ཀྱི་འདུ་འགོད་ཇི་བཞིན་སེམས་པའི་ཕྱི་ཤུན་ཡོངས་སུ་གཡོགས།།
འདས་སོང་ལོ་ཟླའི་བྱ་ལམ་ཡངས་པོ་ཕྱིར་དྲན་གཤོག་འགྱུར་གཅིག་གིས་གཞལ།།
གཅིག་སེམས་གཅིག་བསྙེས་མཛའ་བརྩེ་དྲོན་པོས་དུས་ཀྱི་རླབས་ཕྲེང་ཕར་ལ་བསྐྱལ།།
འཕྲལ་ཕུགས་གཏན་འདུན་སྙེ་མ་སེར་པོ་ཡིད་ཀྱི་ནང་མའི་བར་ནས་འཁྲུངས།།
ཡོད་ཚད་ཕྱི་རབས་དྲན་པར་བརྐོས་ཚེ་ཁེར་རྐྱང་འཚོ་བ་སྐྱུར་སིབ་སིབ།།
གྲོང་ཚོ་ཆུང་ཆུང་སྲོད་ཁའི་སྨུག་སྤྲིན་ལང་ལོང་ཁྲོད་ན་སབ་སིབ་འདར། །
མགྲིན་པ་བསལ་ཏེ་སྐྱོ་བའི་གཞས་ཤིག་ཁུ་བྱུག་བུ་མོར་འགྲན་བཞིན་བཏང་།།
སྨྱུ་གུ་འཆིང་སྟེ་གནག་རྫི་བུ་མོའི་ལང་ཚོའི་པད་འདབ་རི་མོར་བཀོད།།
དྲན་གཞིགས་དམར་པོའི་རུམ་ཁ་དག་ན་ཁྱེད་ཀྱི་མཛེས་གོང་སྤྲིན་བཞིན་ལྡང་།།
• 21 •



--
འདི་ལྟའི་སྲོད་ཁའི་མངར་ཁ་རུམ་སྟེ་རླུང་གི་རྒྱུ་བ་ཉམས་སུ་མྱངས།།
འདི་ལྟའི་མཁའ་དབུགས་གྲང་མོའི་ཀློང་ནས་ཟེའུ་འབྲུ་ཐར་ཐོར་སེམས་ཀྱིས་རྒུམ།།
འདི་ལྟའི་དུས་ཚིགས་སྐྱ་བོའི་མཐའ་ནས་གནས་ལུགས་ཟབ་མོའི་བདེན་ཁ་བརྡར།།
འདི་ལྟའི་ཁ་བའི་འཐམ་ཁྱུད་ཁྲོད་དུ་རང་སེམས་གྱོང་བོར་རྒས་གཉེར་ཆགས།།
སེམས་འགྱུ་དམར་པོའི་འདབ་མ་དག་ནི་གནམ་ས་བསྣོལ་བའི་མཚམས་ན་གཡོ།།
བརྣག་དཀའི་སེམས་ཀྱི་གདུང་བ་ཡོད་རྒུས་སྙིང་ཆུང་ཁུག་པ་རེ་རེ་གཙབས།།
རང་ཁྱིམ་གྲུ་བཞིར་བརྩེ་དྲོད་ཡལ་བའི་ཚོར་སྣང་ཟབ་མོ་ངང་གིས་སྟེར།།
རི་ཚོགས་རླབས་ཀྱིས་དེད་པའི་མཐའ་འདིར་སྙིང་གི་ན་ཟུག་གླུ་རུ་བླངས།།
དུས་ཀྱི་གོམ་སྟབས་རུས་སྦལ་འགྲོས་མཚུངས་ཁེར་རྐྱང་སེམས་ལ་འཚུབ་ཆ་སློང་།
འཚོ་བའི་མཁའ་དབྱིངས་སྐྱོ་སྣང་སྟོང་གི་རྫབ་རྫོབ་དྲི་མས་ཡོངས་སུ་སྦགས།།
དྲན་པའི་མངལ་ན་ཁྱེད་ཞལ་ཁྱེའུ་ཉིན་ཞག་མཚམས་ནས་ཆེ་རུ་རྒྱས།།
མིང་ཡིག་གསོན་པོའི་བརྩེ་མདངས་སྐྱོར་ཏེ་སྐོམ་གདུང་སེམས་ལ་དྲོད་སྣང་སྒོམ།།
དཔྱིད་རླུང་འཇམ་པོས་ངོ་གདོང་བྱིལ་བའི་དུས་ཚིགས་སེར་པོ་རིང་ནས་འདས།།
གྲེ་དབྱངས་སྙན་མོས་སྐྱོ་སྣང་གསོ་བའི་དབྱར་གྱི་བརྩེ་དྲོད་དེ་ཡང་ཡལ།།
སྟོན་རླུང་བསིལ་མོས་གསེར་ལོ་བདས་ཤིང་དགུན་གྱི་བུ་མོ་བརྩེ་མེད་མ།།
བཙན་གྱིས་ཁོ་བོའི་གམ་དུ་བསྐྱལ་བས་སྨྲེང་སྐྱོའི་གདུང་བ་འགོག་ཏུ་མེད།།
ལུས་ཀྱི་སྡོང་སྐམ་ཁེར་རྐྱང་འཚོ་བའི་མྱ་ངན་ཐང་ན་སྐྱ་ཧྲེང་ཧྲེང་།
སེམས་ཀྱི་ལྕག་མས་བྲལ་གདུང་བགོ་སྐལ་ཁུར་པོ་མ་ཐེག་འདར་ལྕག་ལྕག།
ལུས་སེམས་གཉིས་ཀ་སྲོད་ཁ་དམར་པོའི་འགུལ་སྐྱོད་ཁྲོད་ན་སྐྱོ་ལྷང་ལྷང་།།
ཁྱོད་ལ་སྒྲོན་པའི་རེ་བའི་མེ་ལྕེ་མིག་ཟུང་གཉིས་ན་དམར་ལྷབ་ལྷུབ།།
ཁ་བྱང་གཅིག་པའི་སྙན་ངག་བསྡུ་རྩོམ།
ཐེངས་འདིའི་ཁ་བྱང་གཅིག་པའི་སྙན་ངག་བསྡུ་རྩོམ་ནི«རྣམ་ཤེས་ཀྱི་འབོད་པཞེས་
པ་འདི་ཡིན་ལ། སྙན་ངག་ཚིག་རྐང༣༠ལས་མི་བརྒལ་བ་དང་། སྙན་ངག་རེ་ལ་སྒྲིག་གླ་
སྒོར་༢༠རེ( སློབ་མ་ཕུད）བསྡུ་རྒྱུ། །
•22 •



རང་མོས་ཡིད་ཀྱི་འདོད་འཇོ།
(རྩོམ་སྒྲིག་འགན་ཁུར་བ། དཔལ་ལྡན)
གླུ་ལེན་ན་འཇིག་རྟེན་འདི་ནས་ལེན།
ལྷ་འབུམ་རྒྱལ། （ ཞིན་ཧེ)
ཤེས་ཚུགས་ཀྱིས་ཁ་རོག་གེར་སྡོད་པ་ལས
འཇིག་རྟེན་འདི་ནས་གླུ་ཞིག་ལེན་འོས
རང་གི་སྐྱིད་སྡུག་དང་རང་གི་ཐོབ་ཤོར
འཇིག་རྟེན་འདི་ནས་གླུ་རུ་འཇོག་འོས
ཚེ་ཕྱི་མ ང་ཚོའི་བསམ་བློ་ཁྲོད་འཁོར་སྔ་བས
ཚེ་ཕྱི་མ ང་ཚོའི་འགྲུལ་བཞུད་དང་རྒྱང་ཐག་རིང
རེ་ནས་ཀྱང་མི་འབྱོར་བའི་ཚེ་ཕྱི་མ་
སྒུག་ནས་ཀྱང་མི་འབྱོར་བའི་ཚེ་ཕྱི་མ་
རེ་སྒུག་ངང་ཚེ་ཕྱི་མར་སྐྲག་ཅིང
རེ་སྒུག་ངང་ཚེ་ཕྱི་མར་འགྲོ་བ་ནི
ང་ཚོའི་ལས་སྐལ་ཡིན་ནམ་བློ་བཀོད་ཡིན
འཇིག་རྟེན་འདིའི་བྱ་གཞག་དོར་ཏེ་ཚེ་ཕྱི་མར་འདུར་བའི་ང་ཚོ
ཇི་འདྲའི་སྐྱིད་ལུག་དང་ཇི་འདྲའི་ཀླ་ཀློའི་རིགས་ཤིག།
འཇིག་རྟེན་འདིའི་བདེ་སྐྱིད་དོར་ཏེ་ཚེ་ཕྱི་མར་ལྟ་བའི་ང་ཚོ་
ཇི་འདྲའི་ཧམ་སེམས་དང་ཇི་འདྲའི་ཚིམ་མེད་ཀྱི་སྐོར་ཞིག
དེ་བས་ད་ལྟའི་ང་ལ་མཚོན་ན
མཛུབ་མོས་ཕྲེང་རྡོག་བརྒྱ་དང་བརྒྱད་པོ་བགྲང་སྔ་སོང་ལ
ངག་གིས་གཟུངས་སྔགས་མ་ཎི་ཡིག་དྲུག་བློ་སྔ་སོང
དེ་བས་ད་ལྟའི་ང་ལ་མཚོན་ན་
བྱམས་ལྡན་ཕ་མ་དང་སྤུན་ཟླའི་དྲིན་ལན་དེ་འཇལ་དུས་ཡིན་ལ།
བརྩེ་ལྡན་ཆུང་མ་དང་བུ་ཕྲུག་གི་རེ་འདུན་དེ་སྐོང་དུས་ཡིན་
ངས་ད་དུང་རང་ཉིད་ཀྱི་གནས་བབ་དྲག་ཏུ་བཅའ་དགོས་ལ
ངས་ད་དུང་ང་ཚོའི་རྨི་ལམ་དོན་དུ་བསྒྱུར་དགོས
འཁོར་བ་ན་འདུག་པས་
• 23 •



ང་ཚོ་ལ་འཕག་འཚག་ཡོད་ལ་དཀའ་བ་དེ་བཟློག་ཐབས་ལ་བྲེལ་ཞིང་
མི་ཡུལ་དུ་འཚོ་བས
ང་ཚོ་ལ་ཟུག་རྔུ་ཡོད་ལ་སྡུག་བསྔལ་དེ་གཞོམ་ཐབས་བྱེད་དགོས
ངའི་དབང་བོ་སྣ་ལྔ་གཏོད་ས་སྐྱེ་བ་འདི་ལས་མེད་ལ
ངའི་དོན་ལྔ་སྣོད་དྲུག་གསོ་སའང་མི་ཚེ་འདི་ལས་ག་ལ་ཡོད་
དེ་བས་འཁོར་བ་བའི་དབྱངས་རྟ་ལ་སྦྱར་ཏེ་
འཇིག་རྟེན་པའི་གླུ་དེ་ལེན་རོགས་ཀྱེ།
ཁྱིམ་གཉེན་ཉེ་ལ་བཀུར་བའི་གླུ་དེ་ལེན་ཞིང
ནང་སྤུན་ཟླ་དྲན་པའི་གླུ་དེ་འགུག་རོགས
སུན་སྣང་གི་རླུང་བུ་དེ་གདུག་རྩུབ་ཀྱིས་ལྡང་མགོ་བརྩམས་ཤིང
སྒྲུབ་ཉམས་ཀྱི་ནམ་མཁའ་དེ་རྡུལ་སྨུག་གིས་སྒྲིབ་པར་བྱུང་ནའང
རླུང་འཇགས་དུས་ཡོད་ལ
གནམ་ཐིང་དུས་ཀྱང་ངེས
ཅི་ཞིག་འཐོབ་པའི་ཆེད་ང་ཚོས་ལག་པ་བསྲིངས་
གང་ཞིག་མཐོང་བའི་ཕྱིར་ང་ཚོས་མིག་ཟུང་བགྲད
མི་ཕམ་པའི་རང་གཤིས
ལྷན་སྐྱེས་ཀྱི་འདུར་རྒྱུགས
འཇིག་རྟེན་དུ་ཧམ་སེམས་ཁུ་ཚུར་འདྲ་ཞིག་བཅངས་ཆོག་ཆོག་ཡིན་ལ
མི་ཡུལ་དུ་སྟོང་སེམས་རི་རབ་འདྲ་ཞིག་རུམ་ཆོག་ཆོག་ལགས་པས
རྒྱལ་ཁའི་མིག་ཆུ་དེའང་གླུ་རུ་ལེན་རོགས
ཕམ་ཁའི་མིག་ཆུ་དེའང་གླུ་རུ་ལེན་རོགས
ས་སྒང་འདིའི་པང་སྟེང་དུ་
ང་ཚོས་འགྲེ་ལོག་འགའ་ཡང་རྒྱག་མ་ཐུབ་ལ
ང་ཚོས་ཀི་ལྡིར་རེ་ཡང་བྱེད་མ་ཐུབ་ཚེ
ས་དོག་མོ་འཇམ་པ་རང་ང་ཡིན་ལ
གནམ་སྔོན་པོ་ཡངས་པ་དོན་དང་བྲལ།
སོང་ནས་ཀྱང་མི་ཚར་བའི་འཚོལ་སྙེག་གི་ལམ་བུ་
བརྗོད་ནས་ཀྱང་མི་ལངས་པའི་དཀའ་སྡུག་གི་མི་ཚེ
• 24 •



དེ་དག་གི་ཆེད་དུ་འཇིག་རྟེན་འདི་ནས་
བརྩེ་དུང་གི་གླུ་ཞིག་རང་ལ་ལེན་ཞིང་རང་གིས་ཉན་འོས
ཀྱེ ཕྱོགས་ཀྱི་བུ་བུ་མོ་ཚོ
མི་རེ་རེའི་སེམས་ན་གླུ་རེ་བསྙལ་ཡོད་པས་
ང་ཚོས་བོར་ཟིན་པའི་གླུ་དེ་དྲན་ཞིང་
ང་ཚོས་རྙེད་བྱུང་བའི་གླུ་དེ་ལེན་བཞིན
འཇིག་རྟེན་གསར་བ་ཡུན་གྱིས་རྩོམ་ཆོག
ངོ་མ གྲེ་འགྱུར་དེ་རང་ལ་དབང་ཞིང
མི་ཚེ་འདི་གཅིག་ལས་མེད་པས
གླུ་ལེན་ན་འཇིག་རྟེན་འདི་ནས་ལེན་དགོས་ཨང་
རོ་ལངས། （ལྷན་ཚོམ)
（སྙན་ཚོམ)
གཉན། (ཟི་ཁྲོན）
༡. ཐོག་མའི་གསར་བརྗེ།
དགུན་ཁ ཐེངས་དེ་ནི་མི་མྱོང་ཐབས་མེད་ཀྱི་དགུན་ཁ་ཡིན
ལོ་ངོ་ག་ཙམ་ཞིག་ལ ང་ཚོའི་རུས་རྐང་རྡོ་ལ་བཏགས་པས
ཕུགས་བསམ་ནི་རྙེད་དཀའ་བ་མ་ཡིན་ནམ
དཀར་སངས་སངས་ཀྱི་ཞོགས་པ ཇི་འདྲའི་གཡའ་དག་རུང
རྒས་འཁོགས་ཚོས གླུ་གཏན་ནས་ལེན་མི་ཤེས
ལོ་རབས་དེ ཧ་ཅང་ཁེར་རྐྱང་ལ་སྡོད་དགོས་བའི་ལོ་རབས་ཤིག་རེད
ལོ་རབས་དེ མི་རེ་རེའི་ལུས་སྟེང་ན་གཏིང་ཟབ་ལ་རྒྱང་རིང་བའི་
ཡུལ་ལྗོངས་ཤིག་ཡོད་དུས་རེད
གནས་ལུགས་དང་རྒྱུ་མཚན་
རྩད་གཅོད་མི་བྱེད་པའི་སྐྱེས་བུ་མང་པོ
འཇིག་རྟེན་ལས་ཕྱིར་འབུད་བྱས་ཤིང
ཡང་ན ཧ་ཅང་ཉམ་ཐག་གིས་འགྱེལ་ཟིན
རྡོ་བ་ལྟ་བུའི་ཐུགས་དགོངས་ཀྱི་བཞེད་པ་
• 25 •



ནམ་མཁའ་ནས་ནམ་མཁར་ཟུག་ཀྱང འཕག་འཚག་ཨེན་ཙམ་ལས་མེད་
་
རླུང་འཚུབ་དང་ཁ་བ མུ་མཐུད་དུ་འབབ་ཀྱིན་ཡོད
མདུན་ཕྱོགས་ནི ཁྱོད་ཀྱི་བློས་ཐུབ་ཀྱི་ཁ་ཕྱོགས་ཙམ་ལས
ཁྱོད་ལ་མདུན་འཁྲིད་མཁན་མེད་ཡང
སེམས་ཁོང་ན་དག་གཙང་གི་སྨོན་ལམ་ཡོད་ན
ཁྱོད་རང་སྐྲག་མི་དགོས
ཁྱོད་ཡར་ལངས་དུས ཚང་མས་ཁྱོད་ལ་བལྟས་ཡོད
ཁྱོད་ཡར་ལངས་ཚུལ་དེ ཇི་འདྲའི་རྔམ་བརྗིད་ལྡན་པ་ཞིག་ཡིན
རྒྱུ་མཚན་ནི ང་ཚོའི་རེ་བ་དང་སྨོན་ལམ་ཁྱོད་ཉིད་ཡིན་པས་རེད
སྒོ་དེ་ཆེས་ཐོག་མར་ཕྱེ་དུས ཁྱོད་ཀྱིས་མཉམ་འཇོག་གནང་རོགས་
སྨུག་འོད་ལམ་ལམ་གྱི་གཡེར་དྲིལ་དེར
ཅི་ཙམ་རེག་ཀྱང་གྲག་འགུལ་མེད་ཅིང
གཞན་ཐམས་ཅད་སྨྱོ་ཧམ་དང་གདུག་རྩུབ་ཀྱིས་གྲག་སྲིད
དེ་ནི་ཧ་ཅང་དམ་འཛིན་བྱེད་དགོས་པའི་གནད་དོན་ཞིག
༢.རྣམ་ཤེས་ཀྱི་དཔའ་ངར།།
རྒོད་པོ་དེ་ཚོའི་ལེགས་བཤད་ནི སྤྱིར་བཏང་གི་སྐད་ཆ་དང་འདྲ་
ལམ་ཧ་ཅང་ཁོད་ཡངས་པས
ཁྱོད་ཀྱིས ཐབས་རྩལ་ཅི་རིགས་བཀོལ་ཆོག་ཨང་
རྡོ་རིང་གི་ཡི་གེའམ གླེགས་བམ་གྱི་བསུང་ཞིམ་ཁྲོད
གནའ་བོའི་ཀུ་རེ་དང་ལྷག་བསམ་མནན་ཡོད་
ཁྱོད་ཀྱིས་ཡང་བསྐྱར་ལྟོས་དང་
འཇམ་ལྷང་ལྷང་གི་བང་སོ་དེ
ཤིན་ཏུ་འཇིགས་ཡེར་བ་ཞིག་རེད
མིག་དཔེ་དང་ལུགས་སྲོལ ཡང་ན
ཧ་ཅང་ཉམས་དྲགས་པའི་ཚན་རིག
དེ་དག་གིས ང་ཚོ་གང་ནས་གང་ལ་འཁྱེར་འདང་རེད་
• 26 •



སྤྱིར་ན མཛེས་སྡུག་ཡོད་ཚད་ནི་
གཏོར་བརླགས་ཀྱིས་བསླེས་པའི་ཡིད་འོང་ཡིན
ཁྱོད་ང་ལ་དབང་བའི་སྐད་ཅིག་མར
ངས་ཁྱོད་ལ་དཔལ་འབར་གྱི་སྒོ་མོ་གཞན་ཞིག་ཕྱེ་དགོས
E
དཔྱིད་ཀ་ཤར་དུས ཚེ་སྲོག་ཡོད་ཚད་ལ་ཕུགས་བསམ་ཡོད་པའི་དུས་རེད
དཔྱིད་ཀ་འདིའི་དབང་གིས ཐག་རིང་གི་ངོ་མཚར་དང་དཔལ་ཡོན་རིག་ཐུབ
ཁྱོད་ཀྱིས་བསམ་བློ་བཏང་ནས་ཅི་བྱ
ཁྱོད ཁྱོད་ཀྱི་ཆེད་དུ་ག་ས་གང་དུ་སོང་
ནུབ་རླུང་གིས ཡུལ་ལྗོངས་འདིའི་དཔའ་མཛངས་བསམ་བཞིན
མུ་ནས་མུ་མཐུད་དུ་གཡུག་གིན་ཡོད
སྐབས་འདིར ཁྱོད་ལ་སེམས་ཁུར་བྱེད་ས་གང་ཡང་མེད
ཐབས་ཤེས་ནི ཁྱོད་ཀྱི་མི་བསླུ་བའི་གྲོགས་པོ་ལགས་ན
མུན་ནག་གི་ཁྲོད་དུ གོམ་པ་གང་རེ་གང་རེ་སྤོས་ཀྱང་རུང
ཁྲུང་ཁྲུང་མཐོང་བྱུང་ངམ ཁྱོད་རང་སྐྱོ་མི་དགོས
ཁྲུང་ཁྲུང་གི་ལུས་སྟེང་ན འབྱོར་ཕྱུག་དང་བརྗིད་ཆགས་ཀྱིས་བརྒྱན་པའི་
དག་གཙང་གི་འོད་ཟེར་ཡོད ཁྱོད་ཀྱིས
ཐག་རིང་གི་ནམ་མཁར་ལྟོས
མུ་ནས་མུ་མེད་དུ་བསྲིངས་པའི་ཐག་རིང་གི་ནམ་མཁར་ལྟོས
༣. ཁ་བའི་འོབས་ཀྱི་མཉམ་སྒྲོག་རོལ་མོ།
དེ་ཕོ་གྲག་ཚོད་ནི སྐྱུག་བྲོ་བའི་རྨི་ལམ་དཀྲོག་དུས་རེད
གོ་སྐབས་འདིར སུ་ཞིག་ད་དུང་ཡང་
རྒྱུན་འབྱམས་སུ་སོང་བའི་བག་ཆགས་ཀྱི་ཚལ་དུ་
མིག་ཕྱེ་ཙམ་གྱིས སླར་ཡང་ཟུམ
ཝེ ཡིད་མི་ཆེས་ཟེར་ན་བསྐྱུར་ཞོག
ནམ་ལངས་རྗེས ཡུལ་ལྗོངས་ཧྲིལ་བོ་ང་ཚོའི་ཡིན་
ནུབ་ཕྱོགས་ནི ཁྱོད་ཀྱི་མེ་ཏོག་གི་མགུལ་རྒྱན་ལེན་ས་རེད
• 27 •



དུས་ཚོད་དང་སྐར་ཆ་རེ་རེས་
ཁྱོད་ལ་ཆེས་མཛེས་སྡུག་གིས་གོ་སྐབས་ཕྱེས་ལ་
ཕ་གཞིས་དང་ལྕམ་སྲིང་ཚོ་བསམ་ནས སླར་ཡང་ལམ་ལ་ཆས་
་ ་
་་
རྒྱལ་སྲས་དག ཚེ་སྲོག་དང་སྣུམ་ནག་གི་རྔུལ་ཆུས་བྲིས་པའི་
ཡིག་འབྲུ་ཁ་ཤས་ཀྱི་ཉེ་འཁོར་དུ་ཙོག་ཏེ་
དཔལ་འབར་གྱི་བསམ་བློ་འཆད་ཅིང ཡང་ན་
རྔམ་བརྗིད་ཀྱི་རྡོ་རིང་གཞན་ཞིག་གི་སྔོན་འགྲོ་རྩོམ
དེ་ནི ཁྱོད་ཁྲུང་ཁྲུང་དང་འགྲོགས་ནས་ཕྱིར་བསླེབས་པའི་སྔ་ནུབ་ཡིན
་
ཉིན་ཞིག་ལ ཆར་བ་བབས་བྱུང
དེ་ནི་རྒྱུན་ལྡན་ཞིག་མ་རེད ལྟོས་དང་
དངུལ་མདོག་གི་ལང་ཚོ་འཁུར་བའི་ཕུག་རོན་ཚོགས
ངོ་མཚར་བའི་ལྡིང་འཁོར་གྱིས ས་ཆེན་ལ་ཀུ་རེ་རྩེ
བལྟས་བལྟས་ནས རྒས་དྲགས་པའི་མི་གན་ཚོས
དེ་ནི་ཐན་ལྟས་འབའ་ཞིག་ཏུ་རློམ་ཡང
མི་ཡུལ་ནས་ཧ་ཅང་ཐག་རིང་དུ་
གོམ་པ་སོ་མ་སྤོ་དགོས་པའི་བུ་མོ་ཆུང་ཆུང
དེ་ལ་ཅེར་ཞིང་དེ་ལ་ཧད་
མཛེས་སྡུག་གིས་ཕྱེས་པའི་མིག་ཟུང་
ཚེ་གང་ལ་མི་གཟིམ་པའི་སྨོན་ལམ་སྒོམ
ཁྱོད་ཀྱིས་ཁྱེར་འོང་བའི་ལག་ཆ་དག
རང་ཅག་ལ་མཚོན་ན ཇི་འདྲའི་གཙང་ཞིང་དག་ཨང་
འདི་ནི ཚང་མས་བཤད་ཀྱིན་པའི་རང་གི་མངའ་ཐང་ཡིན་ངེས
ལོ་བརྒྱའི་མུན་ནག་གི་མཚེར་ཤུལ་དེར་ཕྱིར་ལོག་མི་ཆོག
ད་དུང་བློས་མི་ཐོངས་ཟེར་ན
དེ་ནི་ནད་རྙིང་ཞིག་བསྐྱར་དུ་འཕར་བའམ
ཡང་ན མེད་མུག་གི་དུས་སྐབས་སམ
རབའམ
ས་སམ
• 28 •



འཁྱགས་དུང་ཆེན་པོ་ཞིག་ཚུར་བསུ་འདང་ལས
གཞན་གང་ཡང་མིན གང་ཡང་མིན་པ
་
འཇིན་རྟེན་འདིའི་འགྲོ་འདུག་གམ་སྤྱོད་སྟངས་ནི།
ང་ཚོའི་བལྟ་འོས་པའི་མངོན་སུམ་མེ་ལོང་ཡིན་ན་
དུས་ཚོད་ཐུང་ཐུང་ནང ཁྱོད་ཀྱིས་སྤོབས་པ་དང་སྙིང་རུས་བསྒོམ་དང་
ང་ཚོ་ནར་སོན་དོན་ནི རང་ཉིད་སྐྱོབ་ཐབས་ཤིག་རེད
སྟོན་ཟླ། ཁྱོད་ག་ལེར་ཕེབས་དང༌། །
སྨྲེང་བུ། (ཟི་ལིང)
གཅིག་གིས་སྦྲ་ནག་བརྗོད་འཕྲོར་བཞག་ནས
དྲན་ཤིང་མཛུབ་རྩེས་བགྲང་བཞིན
རྨ་རྒྱལ་སྦོམ་རའི་ཕྱོགས་ལ་དེངས་ནས་ཐལ
།
གཅིག་གིས་མུ་མེད་བྱེ་ཐང་ན་བཞད་པའི་
གངས་རྒྱན་མེ་ཏོག་སེམས་ཀྱིས་རུམ་ནས་
ཁྲི་ཤོར་རྒྱལ་མོའི་ཕྱོགས་ལ་རྡོག་པ་བཏེགས་
“བདག་ལ་སྟོན་ལྗོངས་ཤིག་བསྒྱུར
ལོ་མ་ཞིག་བསྐྱུར་
སེར་ཐིག་ཅིག་བསྐྱུར”
ཉི་མ་བཞི་ཙམ་འདས་རྗེས
ངས་ནི་གཉིས་པར་འཕྲིན་པ་བསྲིངས
“དུས་ཚོད་དམ་འཛིན་བྱོས
བསླབ་ལ་འབད་པ་གྱིས།
སློབ་ལོ་རྗེས་མ་ང་ཚོའི་ཡིན”
རང་ས་ན་ཁེར་རྐྱང་དུ་འཚོ་དུས
ངས་ནི་འདི་ལྟར་བསམས་
“རྨ་རྒྱལ་སྦོམ་ར་དང་པོའི་ཡིན
ཁྲི་ཤོར་རྒྱལ་མོ་གཉིས་པའི་ཡིན་
ཙོང་ཆུ་སྔོན་མོ་ཀུན་གྱི་ཡིན
ཉི་མ་གསུམ་གྱི་སྔོན་ལ་
སྡོང་ལོ་སེར་པོ་འཕུར་གྱིན་འདུག
ལས་སྐལ་གྱིས་བཏེགས་པའི་མི་གསུམ་
ཙོང་ཆུའི་ངོགས་ནས་འཕྲད
ཉི་མ་གསུམ་གྱི་རྗེས་ལ་
ཆར་བ་སོབ་པོ་འབབ་ཀྱིན་འདུག
ལས་སྐལ་གྱིས་བཏེགས་པའི་མི་གསུམ་
རང་རང་ས་ལ་འཁྱར
འཛོམས་ཐེངས་རྗེས་མར་
ཉི་མ་གསུམ་ཙམ་སོང་རྗེས
ངས་ནི་དང་པོར་འཕྲིན་པ་བསྐུར
སྦྲ་ནག་བརྗོད་ལ་ཤོག་
མེ་ཏོག་རུམ་ལ་ཤོག
བདག་གིས་སྟོན་ཟླ་འཛིན་ལ་སྒུག”
2001. 11. 17
• 29 •



གས་པས
རྨི་ལམ་ལ་བཅོལ་བའི་སྨེང་སེམས། (ཚན་པ་གཉིས)
འབའ་སྟོད : པད་མ་དབང་རྒྱལ། ( ཨན་ཧོས)
ངའི་ཡིད་ཀྱི་མེ་ལོང་ན་རྟག་ཏུ་བརྟན་པའི་
ཡིད་དུ་འོང་བའི་འཛུམ་མདངས་ཞིམ་པོ་དེས
སྟོན་དུས་ལྷིང་འཇགས་གྱི་རྨི་ལམ་རིང་མོའི་ཁྲོད
རིང་དུ་གྱེར་བའི་འུ་ཅག་གི་བརྩེ་བའི་རྣམ་ཐར་ཡང་བསྐྱར་བསླངས
བར་སྣང་གིས་བཅད་པའི་ས་མཐའི་ཡུལ་ཁམས་འདི་རུ
མཚན་རིང་གི་རྨི་ལམ་ནི་བདག་གི་ལོངས་སྤྱོད་ཁོ་ན་ལགས་པས
ཐོག་རེག་བྲལ་བའི་མཇལ་འཛོམས་ཀྱིས་བདག་ལ་ངལ་གསོ་སྦྱིན
རི་ཆུ་སྟོང་ཕྲག་གི་འོ་བརྒྱལ་ཅང་ཤེས་ཀྱིས་འཁྱེར་བ
བཙག་རླུང་གི་འཚེ་བ་རྒོད་པའི་རྩྭ་ཐང་གི་གྲོང་བརྡལ་དེ་རུ
སླད་མེད་འཛུམ་མདངས་ཀྱི་ཉ་མོ་བདག་གིས་ལྕགས་ཀྱུར་དྲངས
མི་ཚོགས་བརྒྱ་འདུས་སྟོང་འདུས་ཀྱི་ཀློང་ནས
ཕན་ཚུན་ལ་དམ་དུ་འཁྱུད་པས་ལུས་པོ་གཅིག་ཏུ་འཐིམས།
དུས་ཀྱིས་བསྐལ་བའི་དྲི་བཟང་གི་བདུད་རྩི་ཧུབ་ཀྱིས་བཏུངས།
བརྗོད་བྲལ་དྲན་གདུང་གི་གཏམ་རྒྱུད་ཉི་མའི་འདོམས་ལ་འཇལ་
ཡུལ་དེ་རུ་དུས་བཞིའི་འགྱུར་བ་མེད་པས
འུ་གཉིས་ཀྱི་བརྩེ་བའི་ཚེ་སྲོག་བསྐལ་བའི་མཐའ་རུ་བསྲིངས་
སྐྱིད་སྡུག་མཉམ་འདྲེས་ཀྱི་མཆི་མའི་འོལ་ཁ་བརྡོལ་
རྨི་ལམ་གྱི་ཞིང་ཁམས་ཡོངས་སུ་སྦྱངས
༢༠༠༡. ༡༠.༢༡ཉིན་གྲོང་ཁྱེར་ཧི་ཧྥེ་ནས།
ལ་འབུལ
མི་ཚེའི་རེ་སྒུག
ཟླ་བ་མེད་པའི་ལྷིང་འཇགས་ཀྱི་མཚན་མོ་རེ་རེར་
ངས་ས་ཁི་སིའི་རོལ་དབྱངས་ཀྱི་རོ་དེ་མྱོང་བཞིན
ཆག་སྒོ་བྱུང་བའི་བརྩེ་དུང་གི་རྨ་ཁ་སྲུང་ཞིང
མཆི་མའི་ཕྲེང་རྡོག་རེ་རེས་རང་སེམས་གསོས
ཁྱོད་རང་ལམ་ལ་བཞུད་པའི་ཉིན་མོ་དེར
• 30 •



རྣམ་འགྱུར་ཡོད་ཚད་བདག་གི་སེམས་སུ་གསོན་
སྐྱེལ་མའི་ཁྲོད་དུ་བདག་ཅག་གི་བརྩེ་མདངས་ལ་མཆི་མ་དགོད་
སྟོན་རླུང་གི་ཁྲོད་ནས་ཁྱོད་ཀྱི་ཕྱི་མིག་མཐོང་བས
ངའི་སེམས་ཀྱི་ཡོད་ཚད་མེ་ཏོག་ཆུན་པོར་བཅོལ་
སྡུག་བསྔལ་གྱི་འཛུམ་མདངས་སྟོན་རླུང་གིས་འཁྱེར་བས
ངའི་སེམས་པ་སྟོན་རླུང་ཁྲོད་ཀྱི་སྡོང་ལོར་འཐིམས
དུས་དེ་ནས་བཟུང་བདག་གི་འཇིག་རྟེན་ལ་ཟླ་བ་བྲལ
སྟོན་མཇུག་གི་སྡོང་ལོ་བསེར་བུས་ཕྱོགས་བཞིར་སྐྱོམས་
ན་ཟུག་ལས་སྦྲུམ་པའི་མཆི་མས་བརྩེ་དུང་གི་རྣམ་ཐར་བརླན་པར་བྱས་
ལྷོ་བགྲོད་ཀྱི་ཁྲུང་ཁྲུང་ལ་མཇལ་འདོད་ཀྱི་སྨོན་སེམས་རིང་དུ་སྤྲིངས
མི་ཚེའི་རེ་སྒུག་གི་ཁྲོད་ནས་ངའི་སྙན་ངག་ལ་འཛུམ་མདངས་ཡལ
གངས་རི །
དྲོས་དམར་ཚེ་རིང་རྡོ་རྗེ། (པེ་ཅིན）
ནམ་མཁའ་དང་འཇིག་རྟེན་གྱི་འདྲེས་མཚམས་ནས
བསྐལ་བ་དང་རྒྱ་མཚོའི་གཏིང་རུམ་ནས
ལོ་ཟླ་དང་དུས་ཚིགས་ཀྱི་འབོད་སྲོལ་མ་ཆགས་གོང
མཐའ་མེད་པའི་རྨི་ལམ་ཞིག་གི་ཕ་མཐའ་རིང་མོ་ནས
ལྷིང་འཇགས་དང་ང་རྒྱལ་གྱིས་སླེབས་པའི་བྱེད་པོ་ཁྱོད
ཀི་བསྭོ་དང་འབོད་སྒྲ་མེད་པར
རླབས་ཕྲེང་དང་ཝུ་བའི་མེ་ཏོག་གཏོར་བཞིན་
ཉ་ཕྱིས་དང་མུ་ཏིག་མགུལ་ལ་སྒྲོན་དེ
ཟླ་བའི་མ་མའི་དྭངས་བསིལ་ཀྱི་མངལ་ལས་ཐོན
དབུ་གཙུག་དང་ཡན་ལག་ཤུགས་ཀྱིས་སྐྱོངས་བཞིན་
སྙིང་སྟོབས་དང་སྤོབས་པ་དགུང་ལ་བཀྱག་
ཡོད་ཚད་དེ་འདྲའི་རང་དབང་ཞིག་དང་དེ་འདྲའི་རང་བྱུང་ཞིག་གིས
འཛུམ་གླིང་ས་ཡི་སྒང་ལ་མངོན་པར་བུད་
• 31 •



དེ་ནས་བཟུང གོ་ལ་འདིའི་ཁེར་རྐྱང་གི་སྣང་བ་ཞི་ལ
ཉི་ཟླ་དང་གཟའ་སྐར་གྱི་མགོ་བོ་མ་འཐོམས་ཤིང
འཇིག་རྟེན་འདི་གཤེར་གཟུགས་དང་སྟོང་བ་མིན་པའི་བདེན་རྟགས་བཞག
ཁ་བ་ལྷབ་ལྷུབ་བབས་བྱུང
ཁྱེད་ཀྱི་སྐུ་ལུས་ལ་གོས་དཀར་གྱི་ན་བཟའ་ཀླུབས
རྟ་བདུན་ལམ་ལམ་འཕྲོས་བྱུང
ཁྱེད་ཀྱི་གཟུགས་སྐུ་ལ་གསེར་མདོག་གི་འོད་ཟེར་འཕྲོ་
གོས་སུ་ཤིང་ལོ་གྱོན་པ་ཞིག་འདི་ནས་མཚར་ལོངས་བྱུང་ལ་
ཟས་སུ་ལོ་ཏོག་བཟའ་བ་ཞིག་འདི་ནས་རིམ་འཕེལ་བྱུང་
སྤྲེའུ་དང་བྲག་སྲིན་ནས་མིའུ་གདོང་དྲུག་བར
གཉའ་ཁྲི་བཙན་པོ་ནས་སྲོང་བཙན་སྒམ་པོའི་བར
མི་རབས་ཀྱི་ཞབས་རྗེས་མང་བོ་ཁྱེད་ཀྱི་རྡོག་ཞབས་སུ་བཀོད་ལ
རིག་གནས་ཀྱི་ས་བོན་དང་གསར་གཏོད་ཀྱི་མྱུ་གུ་
ད་དུང་གཟི་བརྗིད་ཀྱི་གྲུབ་འབྲས་བླ་ལྷག་ཅིག
ཐབས་དང་བློ་གྲོས་ཀྱིས་ཁྱེད་ཀྱི་གདོང་ལ་བྲིས་ཡོད
ཁྱེད་ལ་དཀར་ཞིང་མཛེས་པའི་མདངས་འཕྲོ་བས
ཀླ་ཀློ་དང་མུན་པ་མཐའ་རུ་སྤྲད་
ཁྱེད་ལ་མཁས་ཤིང་མྱུར་བའི་བློ་ཡོད་པས
མཐའ་འཁོབ་དང་རྗེས་ལུས་ཚལ་ལས་ཕྱུངས་
ཁྱེད་ལ་དཔའ་ཞིང་མཛངས་པའི་སྟོབས་ལྡན་པས
ཕྱོགས་བཞི་དང་མཚམས་བརྒྱད་དབང་དུ་བཀུག
ཁྱེད་ལ་གཙང་ཞིང་དྲང་བའི་སེམས་ལྡན་པས
ཕ་མེས་དང་ཨ་ཁུ་རང་དབང་དུ་དགའ་
འདོད་རྒྱལ་དང་རྗེས་གྲུབ་གང་ཡིན་མ་ངེས་ཀྱང
ཤེས་རིག་གི་སྒྲོན་མེའི་འོད་ཅིག་འཕྲོས་པ་ནས་
ཨོཾ་ཡིག་གི་དབྱངས་རྟའི་གདངས་ཤིག་ཐོས་པ་ནས
ཁྱོད་ནི་ཡུལ་ལྗོངས་འདིའི་མཚོན་བྱེད་དང་མི་རིགས་འདིའི་མ་མ་རུ་ཆགས་ལ
ལོ་རྒྱུས་ཀྱི་དཔང་བོ་དང་བདེན་པའི་དན་རྟགས་སུ་གྱུར
• 32 •



ཉིན་ཞག་གི་ཕྲེང་བ་ནི་བགྲང་བར་དཀའ་བའི་གྲངས་ཀྱི་སྐར་ཚོགས་ཤིག
གངས་རྡུལ་ལས་གྲུབ་པའི་ཁྱོད་ཀྱི་གཟུགས་གཞི
སྲིད་པ་འདིའི་ཏོག་ཏུ་མངོན་པར་མཛེས་པས་
གངས་ལྷ་མེ་ཏོག་དང་གངས་སེང་དཀར་མོ་
ད་དུང་དེ་ལས་མང་བའི་རྣམ་ཤེས་ཀྱི་ཕུང་བོ
དེ་ལས་ལྷག་པའི་དལ་འབྱོར་གྱི་ལུས་རྟེན
ཁྱོད་ཀྱི་པང་བ་ནས་ཚེ་སྲོག་གི་ས་བོན་རྙེད་པས
སྤྲེའུ་མི་རུ་འགྱུར་བ་ཐོག་མར་ཁྱོད་ཀྱིས་ཤེས
ཟླ་བར་གཤེར་གཟུགས་ལྡན་པ་དང་མ་ཁྱོད་ཀྱིས་མཁྱེན་
ཞི་བདེ་དང་བསྟོད་བསྔགས་ཀྱི་གསེར་བུམ་ཡང་ཡང་ཐོབ་པས་
ཁྱེད་ནི་ཚན་རིག་གི་འབྱུང་ཁུངས་དང་ཁྱེད་ནི་དམངས་གཙོ་ཡི་ཐོག་མ་
ད་དུང ཁྱེད་ནི་གདོད་མ་ནས་ཀྱང་རྒྱལ་ཁའི་རུ་རྟགས་ཤིག་ཡིན
མི་ལུས་འདི་ཐོབ་པ་ནས་རང་ཉིད་ནི་
གངས་ཀྱི་ཟེགས་མ་ཞིག་ཡིན་པར་སྤྲོ་སེམས་སྐྱེས་ཤིང
སྤང་ལྗོངས་དང་ནམ་མཁའ གྲོང་ཁྱེར་དང་མཚོ་མོ་
གཞན་ཡང་ནོར་འཛིན་གྱི་ཁྱོན་གང་ས་གང་དུ་
སྟོད་མངའ་རིས་ནས་སྨད་མདོ་ཁམས་བར
ཁྱོད་ཀྱིས་སྲ་བརྟན་གྱི་ལྕགས་རི་ཀུན་ནས་བསྐོར་བས
མི་ལ་ལས་ཁྱོད་ནི་ལྐོག་གྱུར་གྱི་ཞིང་ས་རུ་བརྩི་ནའང
ཁྱེད་ཀྱི་མཛེས་སྡུག་གི་ཆ་ཤས་རེ་གླེང་བ་ཙམ་གྱིས
གཡོ་སྒྱུ་དང་ཧམ་སེམས་མེད་པའི་བསྟོད་པ་ལས་གཞན
དད་དུངས་དང་སྨོན་པ་ནི་རླུང་བུ་བཞིན་གཡུག་ནས་འོངས་
ཨ ཆུ་ཚོད་དང་སྐར་ཆ་ནི་འདི་ནས་རྟག་ཏུ་བང་རྒྱུག་འགྲན
ལྡོག་པར་བཞུད་པ་ནི་ཚེ་སྲོག་གི་ཆུ་རྒྱུན་ཡིན
མི་ལོ་ཁྲི་ཕྲག་གི་དཔང་བོ་ཁྱེད་
ད་དུང་ཡང་ནམ་མཁའི་མཐའ་དང་ས་ཡི་དཀྱིལ་ན
འོད་དཀར་ཀྱི་ཟེགས་མ་སྤྲོ་བཞིན་རྒས་མེད་དུ་ལྷང་ངེར་འགྱིང
• 33 •



ནམ་ཉི་མར ཉི་ཟླའི་འོད་སྣང་ཁྱེད་ལ་ལྷན་ཅིག་ཏུ་འཕྲོས་ཏེ་
སྐར་ཚོགས་ཀྱི་དགོད་སྒྲས་ནོར་འཛིན་སྒུལ་དུས་སུ
ཁྱེད་ཀྱི་ཡུལ་ལྗོངས་ལ་དཔྱིད་དཔལ་ལས་ལྷག་པའི་དཔྱིད་དཔལ་བཞད་སྲིད་ལ
མཐུན་སྒྲིལ་གྱི་རྩ་བ་དང་ཡར་བསྐྱེད་ཀྱི་སྙིང་སྟོབས་ལས
ཚན་རིག་གི་མེ་ཏོག་དང་འཕེལ་རྒྱས་ཀྱི་ལོ་འདབ་ནི་སྨོས་ག་ལ་དགོས
ཨེ་མ་
གངས་རི་ཡ་གངས་རི་ལགས
ཁྱེད་ནི་འདས་ཟིན་པའི་ཕ་མེས་ཀྱི་རྣམ་ཤེས་གཅིག་བསྡུས་དང་
མ་འོངས་པའི་ཚེ་སྲོག་འཚོ་རྟེན་གྱི་དབང་བོ་ཡིན་ལ་
ཁྱེད་ནི་ནམ་ཡང་བལྟས་ན་སུན་རྒྱུ་མེད་པའི་རི་མོ་ཞིག་ཡིན་ཞིང
ཁྱེད་ནི་རྟག་ཏུ་ཉན་ན་རྒས་རྒྱུ་མེད་པའི་རོལ་དབྱངས་ཤིག་ཡིན་
འཛམ་གླིང་གི་རྩེ་མོ་དེ་ན
ད་དུང་ཡང་ཁྱེད་ཀྱིས
བཤད་ནས་ཚར་རྒྱུ་མེད་པའི་སྒྲུང་གླུ་ཞིག་ལེན་བཞིན་ཡོད
བྲིས་ནས་རྫོགས་རྒྱུ་མེད་པའི་གཏམ་རྒྱུད་ཅིག་འབྲི་བཞིན་ཡོད་
5ན་
མང་། (ཚན་པ་གཉིས)
( ཚན་པ་གཉིས)
གངས་འཚོ། ( ཀོས་ནན）
སྤྲིན་པ་བན་བུན་ཞིག་གི་ཀློང་ནས
ཟླ་བ་ག་ལེར་མངོན་ཞིང་ག་ལེར་ཡིབ
དེ་སྔོན་མཐོང་མྱོང་བའི་འཛུམ་མདངས་ཇི་བཞིན་
རེ་མངོན་རེ་ཡིབ་ཀྱི་རྣམ་པ་ཤིན་ཏུ་མཛེས
ཆུ་ཕྲན་ལྟ་བུའི་ཟླ་འོད་དྭངས་མོ་ཞིག མལ་ཁྲིའི་སྙེས་ལ
དལ་ཅག་གེར་བཞུར་འོངས་དུས
དཀར་འཇམ་གྱི་ལག་པ་ཕྲ་མོ་གཉིས
ངའི་མགུལ་ལ་འཁྱུད་བཞིན་པའི་སྣང་བ་ཤར
• 34 •



མིག་ཟུང་ག་ལེར་བཙུམ་རྗེས
ཟླ་འོད་མེད་ལ་ཟླ་བའང་མེད་པས
སེམས་ཅན་གྱི་རྒྱུ་བ་བྲལ་བའི་བྱེ་ཐང་ཞིག་ན
ང་ལ་སྐོམ་གདུང་གིས་འགྱེལ་བཞིན་པའི་དངངས་འཚུབ་བྱིན་སོང
དེ་ནས ངས་ཟླ་བ་ལ་ལྟ་བཞིན
ཟླ་བ་འདྲ་བའི་གྲོགས་མཆོག་དེ་ལ་རེ་སྒུག་བྱས
༢༠༠༡. ༣. ༢༣ལ།
མཛའ་མོའི་འཁོན་ལན།
མེ་ཏོག་གི་འདབ་ལོར་ཆགས་པའི་ཟིལ་ཐིགས་
བསིལ་རླུང་ཞིག་ཡོང་དུས་དབང་མེད་འཐོར་བ་བཞིན
མཁུར་ཚོས་ཀྱི་གཞུང་རྟ་བརྒྱུད་ནས་ལྷུང་སོང
དེ་དུས རིན་ཆེན་མུ་ཏིག་གི་ཕྲེང་ཐག་ཆད་ནས་བོར་བ་བཞིན
མིག་ཆུ་རྡོག་པོ་རེ་ལ ཁོ་ཕངས་སེམས་ཤིག་གཏིང་ནས་སྐྱེས་བྱུང
དུ་སྐད་ཟ་ཟི་ཙམ་གྱིས་ཀྱང་
སྟོན་མཇུག་གི་བ་མོ་བཞིན་དུ་
ཁང་མིག་གི་ནང་རོལ་འཁྱགས་སིབ་བེར་བཏང་ཞིང
མཛའ་མོས་གོས་རྒྱན་དང་བཅས་པ་བསྡུ་གསོག་བྱེད་སྐབས་
སེམས་པ་དངོས་གནས་གླེང་བར་གྱུར་པས
མཆུ་སྒྲོས་ཀྱི་པད་མོ་འདར་ཙམ་འདར་ཙམ་ལས
སྔར་བཞིན་ཅི་ཡང་བཤད་མ་ནུས
མཐར་མཇུག སྒོ་གླེགས་ཆོམ་སེ་བརྒྱབ་ཅིང་
ཐིག་ཧྲིག་གི་གོམ་སྒྲ་རིམ་གྱིས་མི་ཐོས་པར་གྱུར་དུས
ཁོ་གློ་བུར་དུ་གཉིད་ལས་སད་པ་བཞིན
བྲེལ་སྟབས་ཀྱིས་སྒོ་ཕྱིར་བརྒྱུགས་ན་ཡང
ཕྱི་རོལ་ན ཏག་ཏག་ཁ་བ་འབབ་བཞིན་པས
མཛའ་མོ་བྱིའུ་ཆུང་བཞིན་གང་དུ་འཕུར་བ་མི་ཤེས་
༢༠༠༡.༥. ༢༥ལ།
• 35 •



ཁྱོད་རང་ཤིང་ལེབ་དང་སྡོང་སྐམ་ལྟ་བུ་ཞིག་ཡིན་དུས།
རི་སྔོན་བླ་མ་ཐར། ( བསང་ཆུ)
ཁྱོད་རང་ཤིང་ལེབ་དང་སྡོང་སྐམ་ལྟ་བུ་ཞིག་ཡིན་དུས
བདག་གི་བྲང་ཁོག་ལ་སྔ་མོ་ནས་གཞན་སུ་ཞིག་འཛུལ་ཏེ
བཟོད་གླགས་བྲལ་བའི་ན་ཟུག་འགའ་བསྟུད་མར་སྟེར་ཞོར
སྙིང་ཉེ་ཉེ་ཡི་སྐད་ཆ་རེ་རེ་བརྗོད་བཞིན་གདའ་
.
JIK
ANK
ཁྱོད་རང་ཤིང་ལེབ་དང་སྡོང་སྐམ་ལྟ་བུ་ཞིག་ཡིན་དུས་
བདག་དགོད་བྲོ་བའི་བརྩེ་དུང་གི་རོལ་རྩེད་ཁ་ཤས་ལ་རློམ་དྲགས་ནས
རང་ཉིད་ཀྱི་ཁ་དོག་ཡོད་ཚད་ཇི་ལྟར་འགྱུར་བ་མ་རྟོགས་ཤིང
ཐ་ན་ཆ་རྒྱུས་ཙམ་ཡོད་པའི་ངོ་གདོང་དེ་ཡང་གང་ཞིག་ལ་ཡལ་གྱིན་པ་ཚོར་མྱོང་མེད
ཁྱོད་རང་ཤིང་ལེབ་དང་སྡོང་སྐམ་ལྟ་བུ་ཞིག་ཡིན་དུས་
བདག་གིས་བགྲོད་ཟིན་པའི་ལམ་ཕྲན་གྱི་སྣེ་མོ་གློ་བུར་ངང་བརྗེད་ཅིང
དུས་ཚོད་དང་རབ་རིབ་ཀྱི་མཁའ་དབུགས་ཁྲོད
གྲུ་ག་འདིར་འགྲེང་ནས་ནར་སོན་གྱིན་པའི་གོམ་སྒྲ་ཞིག་ལ་ཡུན་རིང་སྒུག
ཁྱོད་རང་ཤིང་ལེབ་དང་སྡོང་སྐམ་ལྟ་བུ་ཞིག་ཡིན་དུས་
བདག་ཚོར་བ་མེད་པའི་མིག་འབྲས་དང་ཡན་ལག་དེ་ཚོར་གཡོལ་ཕྱིར
གཡོ་སྒྱུ་དང་རྙིང་ཞེན་ལ་གོམས་པའི་འཇིག་རྟེན་འདིར་རྒྱབ་གཏད་དེ་
གཞན་སུ་ཞིག་གི་མིག་མདུན་དུ་རང་རློམ་ངང་བསྐྱོད་ཀྱིན་ཡོད
ཁྱོད་རང་ཤིང་ལེབ་དང་སྡོང་སྐམ་ལྟ་བུ་ཞིག་ཡིན་དུས
བཅོས་མའི་གདོང་འབག་མཐུག་པོ་དེས
ཁྱོད་དང་བདག་གི་བར་ཐག་རིམ་བཞིན་ཇེ་རིང་དུ་བཏང་ཞིང
འཆི་ཟིན་པའི་འཛུམ་མདངས་ཀྱིས་ལོ་རྒྱུས་སམ་དུས་སྐབས་ཤིག་མཚོན་པ་འདྲ་ཡང
ནམ་མཁའ་དང་སྤྲིན་དཀར་ལ་དུང་བའི་དབང་གིས
གང་ལྟར་བདག་གི་སྣང་ངོར་ཁྱོད་རང་ཤིང་ལེབ་དང་སྡོང་སྐམ་ལྟ་བུ་ཞིག་ཏུ་གྱུར
• 36 •



བཞུར་གྱིན་པའི་དྲན་པ།
ཧོར་ཚེ་གངས་མིག ( གཙོས)
ཟླ་འོད་འདི་ཁྱོའི་སྐྲ་ལོ་བཞིན་ངའི་དྲན་གཞིགས་ཀྱི་རླུང་བུས་སྒུལ་
ཞལ་རས་དེ་དོ་དགོང་གི་ཟླ་གོར་བཞིན་ངའི་སུན་སྣང་གི་བར་སྣང་བརྒྱུད
དེ་ལྟར་བཞུད་སོང་བའི་ལོ་ཟླ་དག ང་ཚོའི་ཟབ་ས་ན
མཚན་མོ་གང་མང་ཞིག་གི་ཟླ་ཟེར་ཁྲོད་སྣུམ་པོར་འཁྱིལ་མྱོང
འདི་ལྟར་བཞུར་གྱིན་པའི་དྲན་པ་དེ གནམ་སའི་ཁ་བར་ན
དུས་ཚིགས་མང་པོ་ཞིག་གི་རྒྱབ་ལྗོངས་འོག་མངར་སྐྱུར་གྱིས་རྒྱང་དུ་བསྲིངས
རྒྱུ
སྐར་ཚོམ་འདི་ཁྱོའི་སེམས་འགྱུ་དྲོན་མོ་བཞིན་མཐའ་མཚམས་གང་ནའང་འདར
དུངས་པ་དེ་ཕྱི་རོལ་གྱི་མཁའ་དབུགས་བཞིན་ལྷིང་འཇགས་འདིའི་ནང་སྙིང་སྒོམ་
འདི་ལྟར་སྦར་གྱིན་པའི་རྣམ་ཤེས་དག ང་ཚོའི་ཕ་ཡུལ་ན
གཤོག་རྩལ་ཆུང་ཆུང་གིས་བར་སྣང་གི་ཁ་ཞེང་སྒེར་དུ་རྩོད
དེ་ལྟར་འཐོར་ཟིན་པའི་བྱ་གཞག་དག དུས་རབས་ཀྱི་ཐུ་འོག་ན
ལོ་རྒྱུས་ཀྱི་དྲན་པའི་ངོས་སུ་ཉམས་དམས་ན་ཟུག་ཏུ་འབྱར་
སྨག་རིམ་འདི་རི་ཀླུང་འདིའི་བློའི་ཐུབ་བཞིན་མཐོང་ཐུབ་པའི་མཐའ་དབུས་བྲལ
བསམ་གཞིགས་དེ་ཁྱོད་ལ་ཕྱོགས་པའི་དབུགས་རྒྱུ་བཞིན་སེམས་ངལ་འདིའི་འདེགས་་་་
འཇོག་འཁྲོལ་
དེ་ལྟར་གཏིང་ཟབ་པའི་བག་ཆགས་དག དྲན་པའི་ནང་རོལ་དུ་
སུའི་འཇིག་རྟེན་གྱི་དབྱར་ལྗོངས་རྫོགས་པའི་མཚར་སྡུག་ཕྲེང་བར་བ་མོར་བཞག
འདི་ལྟར་བཅོལ་ཟིན་པའི་རེ་སྨོན་དེ ལང་ཚོའི་ཚ་གྲང་བར
ཉི་མ་དང་ཁ་ཐག་ཉེ་ས་ན་ཆགས་འཇིག་གི་སྲ་བརྟན་འཛིན
མཚམས་སྤྲིན་འདི་མི་ཚེ་ཕྲ་མོའི་འཚོལ་སྙེག་བཞིན་ལང་ལོང་གི་བརྩིགས་པ་མཐོ
མཛའ་གཅུགས་དེ་ལམ་ཐག་རིང་པོའི་འཁར་བ་བཞིན་བགྲེས་སོང་གི་འདུན་པ་གསོ་
འདི་ལྟར་སྐྱོར་བཞིན་པའི་ཚོར་འདུ་དག ཡུལ་ལྗོངས་འདིའི་སྙོམས་ན་
དངོས་ཡོད་ཀྱི་འགལ་འདུ་རྒོད་པའི་རུས་རྐང་གི་བཅུད་དུ་འཐིམ
དེ་ལྟར་བཞེངས་པའི་འཚོ་གཞིས་འདི མི་རབས་འདིའི་འགྲན་རྩོད་ཁྲོད
• 37 •



ལས་དབང་གི་འཕར་རྩ་མནོན་པའི་སྒམ་བརླིང་གི་བང་རིམ་བརྒྱངས
བསིལ་རླུང་འདི་ཁྱོའི་སྐུལ་ལྕག་བཞིན་ཐོབ་འབྲས་ཀྱི་སྐོམ་གདུང་རྒྱ་ཆེར་བསྐྱེད
དྲན་གདུང་དེ་ཕན་ཚུན་གྱིས་ཀློག་པའི་བརྩེ་ཞེན་བཞིན་སྙན་ངག་གི་སྲོག་རྩར་བརྒྱུས་
དེ་ལྟར་བརྣག་པའི་འཇོན་ཐང་འདི བརྟུལ་ཞུགས་འདིའི་སྲ་མཁྲེགས་ངོགས་
དུས་གསུམ་གྱི་ཞེ་རུ་འཁྲེན་པའི་མཐར་ཐུག་གི་གཏམ་རྒྱུད་བསླེས
འདི་ལྟར་ཉར་བའི་ངེས་ཤེས་དེ བོར་བརླག་གི་རྔམ་ཤུགས་སུ་
བསླུ་བྲིད་ཀྱི་མངར་ཁ་གཞིབ་པའི་སྡིག་སྒྲིབ་ཀྱི་གོ་རིམ་བསྟར
རྒྱང་བཞུད་ཀྱི་སེམས་པ།
རྡོ་སྦིས་ཚེ་རིང་རྒྱལ། （ ལྷ་ས）
ཉི་མས་རྩྭ་ཐང་གི་དྲི་བསུང་ལམ་རྒྱགས་སུ་ཉར་ནས་
གཡག་རྒྱབ་ཀྱི་སྤྲིན་མཐའ་རུ་ཡལ།
གཞོན་ནུ་མའི་ཆུ་ཟོའི་ནང་ཟླ་བ་སྒོར་སྒོར་ཞིག་བལྟམས་ཤིང
དུས་ནམ་ཞིག
སྐར་ཕྲན་ཟླ་བའི་འོད་ཐིགས་ཁྲོད་འཛུམ་ཞིང
ཟླ་བ་ཉི་མས་འཛུམ་ཟེར་གྱིས་འཚོ་
བརླན་གཤེར་གྱི་ཡིད་ཆེས་དེ་ལྗང་དྲགས་པས
ང་རང་ནུབ་ཁའི་སྣང་བརྙན་འཚོལ་རྒྱུར་ལྷག་ཏུ་དགའ་
འཚོ་བ་ནི་ཁེར་རྐྱང་གི་དུར་ས་ཞིག་ཡིན་ཡང་སྲིད་
གང་ལྟར་ཡང་
མཁའ་མཐའི་མཚམས་སྤྲིན་དེ་ནི
ཁྱོད་དང་ངའི་སྙིང་ག་ལས་འཕྱུར་བའི་མེ་ལྕེ་སྟེ
ཇེ་དམར་ནས་ཇེ་དམར
ཇེ་ཆེ་ནས་ཇེ་ཆེ་
རྒྱང་བཞུད་ཀྱི་སེམས་པ གཡག་རྒྱབ་ཀྱི་སྤྲིན་མཐའ་ན་ངུ་
རྒྱང་བཞུད་ཀྱི་སེམས་པ གཡག་རྒྱབ་ཀྱི་སྤྲིན་མཐའ་རུ་གསོན
• 38 •



མིག་ཟུང་།
གཉའ་གོང་ལྷ་བྷེ། ( ཀླུ་ཆུ)
མིག་ཟུང གནམ་ས་མཐོང་བ་ནས་བཟུང
འཇིག་རྟེན་གྱི་སྒོ་ཆེན་ལགས་
སྒོ་ཆེན་གྱི་ཐེམ་པ་ཟད་རག་བར་དུ་
ཕར་འགྲོ་ཚུར་འོང་གི་གྲངས་ཀ་ཧ་ཅང་མང་
མིག་ཟུང་ནར་སོན་པ་ནས
ཁ་རོག་གེར་འཇིག་རྟེན་གྱི་གྲོང་དང་གྲོང་བརྡལ
ཁུ་སིམ་སིམ་གྱི་རི་ལུང་དང་རྩྭ་ཐང་བརྒལ་
འགྲུལ་བཞུད་དང་བསམ་གཞིགས་ཀྱིས
མིག་ཟུང་གི་ན་ཚོད་རིམ་གྱིས་བསྲིངས་
མིག་ཟུང་གིས
སྔོ་ཤུར་ཤུར འུར་ཆིལ་ཆིལ་ངང
བཞུར་གྱིན་པའི་གཙང་བོ་དེ་མཐོང་རྗེས
ཐོག་དང་པོར་རང་ཉིད་ཅི་ཞིག་ཡིན་པ་ཤེས
དེ་དང་ལྷན་ཅིག་གསེར་མདོག་གི་ཡིག་འབྲུ་སུམ་ཅུའང་མཐོང་
དེ་ནས་བཟུང་མིག་ཟུང་ལམ་ལ་བཞུད་ཅིང
མཐོ་དམའ་དང་ཆེ་ཆུང རིང་ཐུང་དང་དཀར་ནག
འཇིག་རྟེན་གྱི་དོ་མི་མཉམ་པའི་ཆོས་ཉིད་ཀྱི་ཀློང་ལ་འཛུལ་
ས་སྲོད་དམ ཞོགས་པའི་མཚམས་སྤྲིན་དམར་པོས
རི་བོའི་རྩེ་ནས་འདོད་འདུན་གྱི་གདུང་ཚུལ་སྟོན་དུས
ཉི་འོད་ཁོ་ན་སྙེགས་པའི་མིག་ཟུང་གྲངས་མེད་འཚེར
ཉིན་མོར གསེར་མདོག་གི་ཉི་མའི་ངོགས་སུ
མི་རྣམས་ཚུལ་མཐུན་བག་ཡོད་ཀྱིས་སྐྱོད་པ་མཐོང་ལ
མཚན་མོར རབ་རིབ་ཟླ་འོད་ཀྱི་འོག་ཏུ
• 39 •



རང་བྱུང་སྤྱང་ཁུ་དང་མིས་བཟོས་ཤ་ཁྱིས
འཇིག་རྟེན་གྱི་སྤྱི་གཙུགས་བཟུང་བའང་མཐོང
མིག་ཟུང མིག་ཟུང
རླུང་ཁའི་མར་མེ་ལྟར་གཟིམས་འདོད་མེད་པའི་མིག་ཟུང་
དུས་རབས་ཀྱི་གསང་མྱུལ་བ་ལྟ་བུའི་མིག་ཟུང་
མཐོན་པོའི་རི་རྩེ་ནས་དམའ་མོའི་གྲོང་ཁོག་བརྒྱུད་ཅིང
དམའ་མོའི་ས་གཞི་ནས་མཐོན་པོའི་བྲང་ཁོག་ཉུལ
མིག་ཟུང རང་ཉིད་རང་དབང་ལ་མི་ཡོང་བའི་ལེའུ་
ཐོབ་ཤོར་གྲངས་མེད་ཀྱི་ཁ་སྒོ་བཙན་པོ་ནས
མིག་ཟུང་གིས་རྒྱལ་མཚན་སྒྲེང་ཞིང་མདའ་དར་འཐེན
མུན་ནག་ལས་འུར་རྡོ་བཞིན་མཆེད་པའི་མིག་ཟུང
དུས་རབས་དང་མི་རིགས་ཤིག་གི་སྒེའུ་ཁུང་དང
སུ་ཞིག་གི་མེ་མདའ་དང་མེ་སྒྱོགས་ཡིན།
མིག་ཟུང ཡོད་ཚད་དང་ཁ་རོག་གེར་འཕྲད་པ་ནས
སླར་ཡང ཁ་རོག་གེར་གྱེས་མི་སྲིད་ལ
རྫི་བག་གི་འོད་སྣང་ནམ་ཡང་འཕྲོ་མི་སྲིད
མིག་ཟུང ནམ་ཡང་རྒས་འདོད་དང་འཆི་འདོད་མེད་པའི
ས་སྒང་གི་མཐོངས་ཀར་ཅེར་བའི་ནམ་མཁའི་སྐར་ཆེན་ཞིག
འོད་ཆེམ་ཆེམ་མི་ཡུལ་གྱི་གཡོ་འགུལ་སྣ་ཚོགས
བདག་གིར་བཟུང་ཞིང ཡང་སུ་ཞིག་ལ་གནས་ལུགས་ཡོད་ཚད
ཁུ་སིམ་མེར་བཤད་དགོས་པར་བསམ་གཞིགས་བཏང
མིག་ཟུང་གི་གཏིང་མཐར་ཁྲག་མཚོ་འཁྱིལ་ནས
གནམ་སའི་བར་དམར་པོར་བསྒྱུར་མྱོང་ལ
གཞན ལྗང་མདོག་གི་མཚོ་མོ་ལྟེམས་ནས
ས་ཆེན་མའི་བློ་ཁོག་ལས
རེ་བ་ཡི་འདབ་ཆགས་མང་པོ་འཕུར་ཡང་མྱོང
• 40 •



མིག་ཟུང་ཁ་ཤས་འགུལ་སྐྱོད་མེད་ལ
འགུལ་འདོད་ཀྱང་མེད་པར སྐྱ་ལོག་གེར་ཚང་ལ་འཛུལ
རང་ཚུལ་སྐྱོ་མོ་དེའི་ཡུལ་ལྗོངས་ནས
གཏམ་རྒྱུད་ཀྱི་སྐྱོ་དབྱངས་ས་གཞིར་ཁྱབ་
མིག་ཟུང་དངོས་མ་ལགས དེ་དུས
ཁྱོད་ལ་གཟི་བརྗིད་ཀྱི མནར་གཅོད་ཀྱི
དཀའ་སྡུག་ཇི་འདྲའི་ལྕི་ཨང
འཆི་བ་བརྒྱ་ལས་འཆི་བ་གསོན་པ་གཅིག་བཟང
གསོན་པ་བརྒྱ་ལས་འཆི་བ་གཅིག་ལེགས
བསམ་གཞིགས་ཀྱི་གཅོང་རོང་གཏིང་ཟབ་པས
མིག་ཟུང་ལ ཡང་དག་པའི་གཏན་ཚིག་ཞིག་ནམ་ཡང་དབེན་
དབྱར་ཁ་ནི་འཕྱོན་མ་ཞིག་གི་འཛུམ་མདངས་རེད
སྟོན་ཁ་ཡང་འཁྱམ་པ་ཞིག་གི་རྣམ་ཐར་ཙམ་
དེ་བས་དགུན་ཁར དཀར་ཆེམ་ཆེམ་གྱི་ཁ་བ་བབས་
དགུན་ཟླ་འདིའི་ཁ་བ་བསམ་ན སོས་ཀ་ནི
གཅེས་ཕྲུག་མང་པོས་ཚེ་སྲོག་རྙེད་པའི་དུས་ཚིགས
ས་མཐར་འཕུར་སོང་བའི་ཁྲུང་ཁྲུང་ཁ་ཤས་ཀྱང
གནམ་གཤིས་ཀྱི་གདོང་ལ་ལྟ་བཞིན་ཕྱིར་ལོག་པ་མཐོང་
མིག་ཟུང་གིས ལོ་ཟླ་མང་པོ་ཞིག་ཕར་ལ་བསྐྱལ་རྗེས
མིག་ཟུང་གིས་འཆི་བར་ཉེ་བའི་འགུལ་སྐྱོད་མང་པོ་ཞིག་བརྒྱུད་རྗེས་
མཐོང་བྱུང་བ སྤྲིན་ནག་མེད་པའི
ནམ་མཁའ་སྔོན་པོ་ཞིག་དང
དགུང་ལ་འཕགས་པའི་གངས་རི་དཀར་པོ་ཞིག
ད་དུང་ལྷག་བསམ་རྣམ་དག་གིས
གངས་བསྐོར་ལ་བགྲོད་པའི་སྐྱེས་བུ་ཁ་ཤས་མཐོང་
འདི་ནི་མིག་ཟུང་གི་རྨི་ལམ་དང་རེ་སྒུག
འདི་ནི་མིག་ཟུང་གི་སྐོམ་གདུང་དང་འདོད་འདུན་
འདི་ནི་མིག་ཟུང་གི་ཞབས་རྗེས་དང་འབྲས་བུ
• 41 •



ཅོར་རིགས. འཇམ་དཔལ་
གདོད་མའི་དུས་ནས་བཟུང་
ས་ཆེན་པོ་ཁེབས་པའི་རྒྱ་ཁྱོན་ཡོད་ལ
རི་ལ་ལུང་འགྲིམས་པའི་བརྩོན་སེམས་ཀྱང་ཡོད་
བསྐལ་བ་སར་ཆགས་པའི་དུས་ནས་བཟུང
མཛེས་སྡུག་གི་ཁ་དོག་མེད་ལ
མཚར་སྡུག་གི་དབྱིབས་རིས་མེད་ཀྱང་
སྐྱེ་འགྲོའི་གཏམ་རྒྱུད་བརྩམས་པར་གྲགས་
ཡངས་ཤིང་གཡོ་བའི་གཞི་གྲུབ་ཀྱི་མཚན་གཞི་འདི་ལས
འཇམ་ཞིང་རྒྱུ་བ་རླུང་གི་ཡོན་ཏན་ཡིན་ན་
གྲང་ཞིང་བསིལ་བ་རླུང་གི་གཤིས་ཀ་ཨེ་ཡིན
གང་ལྟར རླུང་གི་རྣམ་པར་བཤད་པ་སུས་ཀྱང་ལྕེ་རྩེ་དམ་ཡོད
རླུང སྔ་རོལ་ཕྱི་རོལ་མེད་པར་ལྡང་གིན་འདུག
རླུང ཉིན་མཚན་དུས་དྲུག་མེད་པར་གཡུག་གིན་འདུག
རླུང་ལ་མཐོན་པོ་དགུང་གི་སྤྲིན་ཕུང་གིས་བགྲོད་ལམ་འབྱེད
རླུང་ལ་དམའ་བ་ས་ཡི་རྩི་ཤིང་གིས་མགོ་བོ་སྒུར་
དཀྱུས་མ་མི་ཡིས་སྡིག་དམོད་དང་འཁང་ར་མེད་པར
རླུང་གི་རྒྱུ་བ་མྱོང རླུང་གི་འཚོ་བ་རོལ
གཞན་པ་དག་གིས་བསྟོད་གླུ་དང་དགོད་སྒྲ་མེད་པར
རླུང་གི་འཁོར་ལ་འཐིམ རླུང་གི་རྗེས་སུ་སིམ
ཁབ་མིག་ལས་ཉག་པའི་བུ་ག་མ་འཛུལ་ས་མེད
སྐྲ་རྐང་ལས་ཕྲ་བའི་བྱ་དངོས་མ་རེག་ས་མེད
རླུང ནམ་ཡང་འགྲོགས་པའི་གཟུགས་མེད་བརྒྱ་མཐུན་མ
རླུང དུས་ཀུན་སྤྱོད་པའི་རོ་མེད་རོ་ལངས་པ་
རླུང རྟག་ཏུ་བསྐྱོད་པའི་སྒྲ་མེད་གྱོད་འཛིང་མཁན
• 42 •



རླུང སྣོམ་དང་རེག་བྱའི་ཚོར་ཤེས་དབེན་པའི་ཡུལ་ཅན་མ་ངེས་པ་ཡིན་ཀྱང
ཕན་ཚུན་ཕོག་ཐུག་གི་བ ཙིར་གནོན་དང
འགྲོ་འོང་གདོང་གཏུག་གི་ཕྱིར་ལོག་ལས་
གཟུགས་ཀྱི་སྐྱེ་མཆེད་ལ་གསང་འགལ་འདུམ་པའི་འདུམ་འགྲིག་ཡོད
འདི་ནི རླུང་དང་རླུང་གི་དཀྱིལ་འཁོར་ཡིན
འདི་ནི རླུང་དང་རླུང་གི་ཁྱིམ་རྒྱུད་ཡིན
རླུང་གི་འགྱུར་བག་གིས་དུས་ཚིགས་བཞི་ལ་བགར་རམ
དུས་ཚིགས་བཞི་བོ་རླུང་གི་ཧྲག་བར་གྱིས་ཕྱེས
གང་ལྟར ལོ་ཟླའི་འཕེལ་འགྲིབ་རླུང་གི་འཇམ་རྩུབ་ཡིན
གང་ལྟར དུས་ཀྱི་དར་རྒུད་རླུང་གི་དཀར་ནག་ཡིན
རླུང དུང་སེམས་ཀྱི་ཀླད་ན་འཐུལ་བའི་ཚེ་སྲོག་གི་གཡབ་མོ་ཡིན་ལ
རླུང འཁོན་རེས་ཀྱི་ཤུལ་ན་འཚུབ་པའི་འདྲེ་སྲིན་གྱི་མཆེ་བ་ཡིན
མི་ཡུལ་ན་གསང་བ་ཐུམ་པའི་སྣོད་ཅིག་མེད་པ་རླུང་གི་སྐྱོན་ལ་བརྩི་ན
འཇིག་རྟེན་ན་མངོན་ལྐོག་མེད་པར་བརྡ་འཕྲིན་གཏོང་བ་རླུང་གི་ཡོན་ཏུ་བགྲང་ངམ་
རླུང མཐོན་པོ་དཔོན་ལ་དགའ་བའི་གུ་ཡངས་མེད
རླུང དམའ་མོ་གཡོག་ལ་སྡང་བའི་ཉེས་དམིགས་མེད
གང་ལྟར ཨ་ཕའི་རྒས་གཉེར་བསམ་ན་རླུང་གིས་གཙེས་པ་འདྲ
ཡང་བསྐྱར གཞོན་ནུའི་འཇམ་ཤ་མཐོང་ན་རླུང་གིས་བསྐྱངས་པ་འདྲ
རང་དབང་གི་ཁ་ལོ་གང་སར་བསྒྱུར་བའི་མི་ཁོམ་པ རླུངབུ་ཡིན
རྒྱུ་འབྲས་ཀྱི་ས་བོན་རིས་མེད་བཀྲམ་པའི་བསོད་སྙོམས་པ རླུང་བུ་ཡིན
ང་ཚོ ཤི་ན་རྣམ་ཤེས་རླུང་གིས་འཁྱེར
ང་ཚོ གསོན་ན་ཚེ་སྲོག་རླུང་གིས་ལྡག
རླུང ས་ཆེན་གྱི་དབང་རྩའི་སྦུབས་སུ་ཉལ་ཞིང
རླུང འགྲོ་དྲུག་གི་ཁྲག་རྩ་ཡོངས་ལ་ཁྱབ་པས
འཇིག་རྟེན་ན་ཆེས་རིང་བའི་སྙན་ངག་ཅིག་ནི
རླུང་དང་རླུང་གི་རྟོགས་བརྗོད་ཡིན་འདུག
• 43 •



ང་དང་ཁུ་ནུ་རི་བོ།
བླ་མ་ཚེ་རིང་། (གོར་མོ)
**
*
***
#
*#k
ཙཔཚམས་**#**#
*
#*
#
*#*#*#*ཛཔ
***#ཚནིཙྪནྟིketsk
དགུན་ལྗོངས་ཤིག་སྟེ འཆི་བདག་གི་འདྲེ་ལག་བརྐྱངས་འོང་བ་ཡིན་ནམ་
སྙན་ངག་གི་ཁ་བ་འཐོར་རླུང་གིས་དེད་ནས་ལྷུང་བ་གང་ལྟར་
བསམ་གཞིགས་ཀྱི་ན་ཟུག་སྤུངས་པའི་མཁའ་མཐའ་ཞིག་ནས
ང་དང་ཁུ་ནུ་རི་བོ་སྔར་བཞིན་བྱེ་ཐང་གི་ཁེར་རྐྱང་བཞིན་
འཇིག་རྟེན་གཞན་ཞིག་གི་ཡུལ་ལྗོངས་ལ་ལྷག་པར་དུངས
ཡང་ན འཐོར་ཞིག་གི་སྣང་བརྙན་ལ་ཕྱིར་བལྟས་ཤིག་གིས
མུ་མེད་བྱང་ཐང་བརྒལ་བའི་རྡུལ་ཕྲག་གི་རྐང་རྗེས་བོར་ཞིང
འཆི་བདག་གི་རོལ་དབྱངས་སྙན་པར་གྲགས་པའི་ནོར་འཁྲུལ་གྱིས
ངའི་སྙན་ངག་གི་འཇིག་རྟེན་ལ་སྐྱུར་ཁའི་བྲོ་བ་བསླངས་ཤིང
ལས་དབང་གི་ཁུ་ནུ་རི་བོའི་གདོང་ལ་སྡུག་བསྔལ་གྱི་རླུང་བུ་འཁོར
གང་ལྟར སྐྲ་དཀར་གྱི་བགྲེས་པོ་ཞིག་གི་ཁ་ཆེམས་ཇི་བཞིན
ཁུ་ནུ་རི་རྒྱུད་སྟེང་ཁོ་བོའི་བསམ་གཞིག་གི་སྨུག་པ་ཡང་ཡང་འཁོར་ཞིང་
ཡུན་རིང་གི་སྤྲོ་སྐྱིད་བཟློ་བའི་གཡུ་འབྲུག་གི་ང་རོ་ཇི་བཞིན་
སེམས་ཁོང་དུ་འཁྲུངས་པའི་རྨི་ལམ་ཟླུམ་པོའི་རྒྱང་བསྐྱོད་ཀྱི་རོལ་དབྱངས་ཤིག
རྗེའུ་འཁྲིད་པའི་རྔ་མོང་གི་སྐེ་དྲིལ་ལས་ཚོར་བ་ཇི་བཞིན
གསོན་ཤུགས་ཀྱི་ལང་ཚོ་དྲག་པོ་ང་རྒྱལ་གྱི་ཀློང་དུ་འཕྱོ་ཞིང
སླར་ཡང་བཏུས་ཆོག་པའི་ཟིལ་ཤུགས་ཀྱི་གཏམ་རྒྱུད་དུམ་བུ་རེ
ཁུ་ནུ་རི་བོའི་སྒང་གཞུང་གི་རེ་སྨོན་ཁྲོད་དུ་འཚེར
• 44 •



དུས་རབས་ཀྱི་བུ་མོ།
རྒྱ་རུ, པད་མ་དབང་རྒྱལ། （ ཏུའུ་ལན)
ཁོ་ཚོས་གོ་ལ་ཟླུམ་པོ་འདིར་ཁ་ལོ་བསྒྱུར་ཞིང་
ཟླ་བའི་སྟེང་ཁྱིམ་གཞིས་སྤོར་བར་རྩོམ་དུས
ཁྱོད་ཚོས གདོད་མའི་ནགས་ཚལ་འདིར་
སྦྲ་ནག་གི་ཁ་ཚུབ་ལྷགས་རླུང་ལ་གཏད།
ད་དུང་ཁུ་སིམ་མེར་སྡོད་དམ
དུས་རབས་ཀྱི་བུ་མོ་
ཁོ་ཚོས འཇིག་རྟེན་འདིའི་གསང་བ་བརྟོལ་ཏེ
ནམ་མཁའ་དང་མཚོ་མཇིངས་སུ་བགྲོད་དུས
ཁྱོད་ཚོས གཡག་རྒྱབ་དང་ལུག་ཁྱུའི་ཁྲོད་
རྗེས་ལུས་ཀྱི་རྣམ་པ་གཟི་བརྗིད་དུ་རློམ་སྟེ
ད་དུང་ཁུ་སིམ་མེར་སྡོད་དམ
དུས་རབས་ཀྱི་བུ་མོ་
༩༤སྨcea༤ལ༤༠༩༠༤༠༤༠༠༠༩༠༤༠༤༠༠༤༠༩༠༤༠༩༠༤༠༤༠༤༡༤༠༠༠
（ ཤོག་ངོས57ལ་མཐུད)
ཁྱེད་ཀྱིས་སྐྱེས་འཚར་དང་བསུང་ཞིམ་གྱི་ལང་ཚོ་སྙིམ་པར་བཏེགས་ནས་
ཕ་རོལ་ལ་ཕུལ་བའི་མི་ཕྱེད་ཀྱི་ལེགས་སྐྱེས་དེ་ལས་
བཅོས་མིན་གྱི་ཁ་དན་དང་ལྐོག་གྱུར་གྱི་གནས་ལུགས་ཁྱོར་གང་ཡོད་དམ
ས་གཞི་རུ་ཁྱེད་ཀྱི་ཚེ་སྲོག་དང་གཟི་བརྗིད་བརྟས་པ་སྔ་ཡང
ནམ་མཁའ་རུ་ཁྱེད་ཀྱི་ཞབས་རྗེས་འགོད་མ་ཐུབ་པས
དྲང་བདེན་མིན་པའི་ཁྱེད་ཀྱི་ལོ་ཟླ་དེ་དག
དངོས་ནས ས་ཆེན་གྱི་སྐལ་བ་ཙམ་ལས་ཅི་ཡང་མེད་དམ་
ཁྱེད་ཀྱི་ལང་ཚོ་ལ་ངོ་མཚར་གྱི་གཏམ་རྒྱུད་ཐིམས་ཐེངས་རེར་
ངའི་སྙན་ངག་གི་བཞུར་རྒྱུན་ཡང་དེ་ལྟར་
སླར་ཡང་ཁྱེད་ཀྱི་རྟོག་བཏགས་ཀྱི་ལྐོག་གྱུར་རེ་རེར་
ངའི་སྙན་ངག་གི་བརྩེ་དུང་ཅི་ལྟར་སྟོན་
མེ་ཏོག་ལགས
• 45 •



ཆུ་སྐྱེས་པདྨའི་དྲི་བསུང༌།
(རྩོམ་སྒྲིག་འགན་ཁུར་བ། འཕགས་པ་ཐར)
----
རྒྱང་ནས་བསྐུར་བའི་བརྩེ་དུང༌།
གུ་རུ་འཚོ། ( ལན་གྲུ)
>>>>ཟoཟི•o•>སeཅoveོ
>>ཟoo>oཆུབ©>>>>ཟི•©ཟo• •
ཐེར་ཟུག་སེམས་ཀྱི་མནའ་ཡི་རི་མོ་ཕན་ཚུན་ཡིད་ལ་བྲིས་པ་ནས།།
ནས་ཆང་བདུད་རྩིའི་བཅུད་ལས་མངར་བའི་འཇིག་རྟེན་བདེ་སྐྱིད་འཚོ་བ་ལ།།
ཞུགས་པའི་རྟགས་དང་རྟེན་འབྲེལ་ཡག་པོ་ཁྱོད་དང་ང་ཡི་བརྩེ་སེམས་ལས།།
སྤེལ་བའི་ཉིན་མོ་སྙིང་ནས་དྲན་ན་སྤྲོ་བས་གོམ་པ་སྡོད་མི་ཚུགས།།
ཁྱོད་དང་ངེད་གཉིས་ལྷན་འཛོམས་བྱུང་བའི་ཚེས་ཆེན་བཅོ་ལྔའི་དགོང་མོ་དེར།།
སྙིང་གཏམ་དྲོན་མོ་རླུང་ལ་བསྐུར་བཞིན་ཕན་ཚུན་མགོ་བོ་བཏུད་ཀྱིན་དུ།། །
ཉ་གང་ཟླ་གཞོན་འཛུམ་དཀར་འོག་ནས་སྣ་ཚོགས་རྩེད་འཇོར་གཡེང་བ་ཀུན།།
དྲན་ཞིང་དྲན་ན་ཀུན་སྣང་བློ་ཡི་མེ་ལོང་ངོས་ནས་དགའ་བ་འཕྱུར།།
ན་ཆུང་བུ་མོའི་བློ་ཡི་སྲོག་རྐང་རྒྱང་རིང་རིག་པའི་སློབ་གླིང་ན།།
ལྷད་མེད་མདངས་བཟང་བརྩེ་བའི་གསེར་སྐུད་གཅིག་ཏུ་སྦྲེལ་བའི་མཛའ་ན་བོ།
ལས་དམན་བུ་མོ་ཤུལ་དུ་ལུས་པས་ཁང་ཁྱིམ་སྟོང་བའི་མལ་ཁྲི་ནས།།
ཁྱོད་ཀྱི་འདང་བརྩེ་ལྷག་བསམ་ཀློག་དུས་སྐྱོ་བའི་མཆི་མས་སྔས་གཞི་བརླན།།
འདི་དང་འདི་བཞིན་དྲན་པའི་བྱ་ཁྱུ་རང་སེམས་མཐོང་ནས་ཁྱོད་ཕྱོགས་སུ།།
འཕུར་བའི་ཉིན་མཚན་རྨི་ལམ་ངོས་ནས་ཁྱོད་ཞལ་པད་གདོང་རྗེས་འཇུག་ལ།།
དངོས་མཇལ་སྙམ་པའི་དགའ་མགུས་མྱོས་ལ་འོན་ཏེ་རྨི་ལམ་ཡིན་པས་ན།།
སྐྱོ་གདུང་རླབས་ཀྱི་ན་ཟུག་དྲག་པོ་གློ་མཆིན་འོག་ནས་འཕག་འཚག་རྒོད།།
༈
，
，
ཀྱེ་མ་ཀྱེ་ཧུད་མི་རྟག་བྱ་བའི་ཆོ་འཕྲུལ་གཟན་པོའི་བར་ཆད་ཀྱིས།།
སྣང་འདྲིས་ངེད་གཉིས་ལས་དབང་སྙི་མོར་བརྣག་དཀའི་རྨ་ཁ་བཟོས་ན་ཡང་།།
བླ་རྐང་དམར་པོའི་དབུགས་ཀྱི་རྒྱུ་བ་མ་ཆད་ཇི་སྲིད་འཚོ་བར་དུ།།
བཅོས་མིན་སེམས་ཀྱི་བྲོ་ཚིག་དྲན་ན་ན་ཆུང་ང་རང་འཛུམ་གྱིས་ཕྱུག།
• 46 •



འཆར་སྣང་ཡིད་ཀྱི་རྦ་རླབས།
ཚེ་རིང་མཚོ། ( ཀླུ་ཆུ)
དབྱར་གསུམ་མེ་ཡིས་བདག་གི་སྙིང་རྩར་མི་བཟོད་ཟུག་རྔུའི་སྣ་ཚོགས་འཆར་སྣང་ཅི་ཙམ་སྟེར་བ་མི་་་་
ཤེས་མོད།།
རིན་ཆེན་མཁའ་གླང་སྤྲིན་གྱི་གསེབ་ནས་ཆར་གྱི་བདུད་རྩི་ཐར་ཐོར་འཐོར་བར་རེ་བའི་ཉིན་ཞག་རྩིས་་
པ་མང་།།
དགུན་གསུམ་འཚུབ་མའི་རྡུལ་མཚོན་རྣོན་པོས་ཡིད་འོང་གངས་ལྗོངས་ཁོར་ཡུག་ཀུན་ལ་འཚེ་བའི་་་་་་
བཙོག་སྐྱོན་བཟོས་པ་དེས།།
མ་འོངས་གངས་རིའི་གསར་སྐྱེས་གཞོན་ནུའི་སེམས་འགྱུ་དམར་པོ་མི་གཙང་སེལ་བའི་དྲི་མས་སྦག་པ་་་
མ་ཡིན་ནམ།།
སྟོན་གསུམ་རླུང་གི་སྤུ་གྲི་རྣོན་པོས་ལྗོན་ཤིང་གཡུ་ལོའི་ཡལ་འདབ་ཁྱེར་ནས་ལ་ལུང་ཀུན་ཏུ་རྒྱུ་བའི་ཚེ།།
ཡིད་འོང་གསར་ལྡན་སྡུག་གུ་མ་ཡི་མདོག་བཟང་ཉམས་པས་རྐང་གཉིས་སྐྱེ་བོ་སྐྱོ་གདུང་ལྕི་མོས་ཅིས་མི་
བཟི།
དཔྱིད་གསུམ་མཛེས་སྡུག་སྒེག་མོ་མ་ཡིས་གཞན་གསོས་བུ་མོའི་འགྱུར་ཁུག་དང་བསྟུན་བདག་སྙིང་ནོར་
འཛིན་དགའ་མ་འདིར།
མི་འགྱངས་མགྲིན་གཉིས་གཤོག་ཟུང་བརྐྱངས་འདྲའི་རབ་མཛེས་མདོག་ལྡན་གཡུ་ཡི་ལྭ་བ་གོས་སུ་སྦྱིན་
པར་སྙིང་ནས་རེ།།
ངས་པི་ཝང་དཀྲོལ་བཞིན་གླུ་ཞིག་ལེན།
མེ་ཏོག་སྐྱིད། (ཟི་ལིང)
ཁྲུང་ཁྲུང་ལྷོ་རུ་བསྟར་ཡང་
ཨ་སྔོན་ད་དུང་གཡའ་དག་པས
ཁེར་རྐྱང་གི་ཉིན་མཚན་
སྨྲེ་ངག་གི་ཀློག་པའི་ངལ་བར་ཅི་ལ་བསྟེན་
དོ་ནུབ
ངས་པི་ཝང་དཀྲོལ་བཞིན་གླུ་ཞིག་ལེན་
མེ་ཏོག་རླུང་གིས་བཏུས་ཀྱང
ས་གཞི་ད་དུང་རྒས་མེད་པས
ཐོབ་ཤོར་གྱི་མིག་ཀོང
མཆི་མས་སྦགས་པའི་བཟོ་ལྟ་ཅི་ལ་འཛིན་
དོ་ནུབ
ངས་པི་ཝང་དཀྲོལ་བཞིན་གླུ་ཞིག་ལེན་
• 47.



ཁུ་བྱུག་ད་ལོ་འཕུར་ཡང ་
དཔྱིད་དཔལ་སང་ལོར་བཞད་སྲིད་པས་
ན་ཆུང་གི་སེམས་པ་
མནར་གཅོད་ཀྱི་ཀློང་དུ་ཅི་ལ་འཇུག །
དོ་ནུབ
ངས་པི་ཝང་དཀྲོལ་བཞིན་གླུ་ཞིག་ལེན
དུང་མདོག་གི་ཟླ་བ་ཆུ་ལ་ལྷུང་ཡང་
གསེར་མདོག་གི་རྨི་ལམ་ད་དུང་བཏུས་ཆོག་པས
གྲང་རླུང་གི་རྒྱུ་བ་རྩུབ་པའི་ལོ་ཟླ་
རེ་བ་དང་སྤོབས་པས་བསྐྱེལ་ན་ཅིས་མི་ཆོག
དོ་ནུབ
ངས་པི་ཝང་དཀྲོལ་བཞིན་གླུ་ཞིག་ལེན
རེ་སྙེག་གི་གླུ་ཆུང
ཙོང་ཆུའི་རླབས་སྒྲ་དང་ལྷན་དུ་ལེན
་་་་་་་་་་་་་་་་
་་་་་་་་
རྟོགས་སད་པའི་གོམ་སྒྲ།
དུང་དཀར་སྐྱིད།（ རྨ་ལྷོ)
འབྲི་ལུང་དཀོན་མཆོག
ཁྱེད་ཀྱི་གདོང་ན་བགྲང་བྱ་སུམ་ཅུའི་ཤུར་དུ་བརྐོས་པའི་མི་ལོ་ཡོད།།
ཁྱེད་ཀྱི་ལུས་ན་འགྱུར་བ་མེད་པའི་སྐུ་འབུམ་ཤར་གྱི་རང་གཤིས་ཡོད།།
ཁྱེད་ཀྱི་སེམས་ན་ཞུམ་པ་མེད་པའི་བློ་སྤོབས་གཉིས་ཀྱི་མངའ་ཐང་ཡོད།།
སྡུག་དུས་གདོང་གི་འཛུམ་མདངས་མེད་ལ་དགའ་དུས་ཧབ་ཆ་སྐད་དིར་དིར།།
ལྷ་སྲས་གངས་དཀར།
ལྷ་ལྡན་རི་ལས་ཐོལ་གྱིས་བརྒལ་བའི་རེབ་གོང་ཡུལ་གྱི་རྟོགས་སད་པ།
སྨྲིག་མདངས་གོས་ཀྱི་སྒྱུ་འཕྲུལ་ཀློང་ན་སྨྱུག་རྩེ་བརྡར་བའི་རྔོན་པ་ཞིག།
ཀུན་རྟོག་ཐུགས་ཀྱི་འཛད་པ་རེ་ཡང་ཞི་བདེ་ཐབས་སུ་ཡོངས་གྲོལ་ཏེ།
རྙིང་སྡོང་དུག་གི་ཁ་ཆུ་བསྲེག་ལ་སྙན་ངག་དམར་པོ་མེ་ལྟར་ཚ།།
དགེ་འདུན་ལེགས་བཤད།
སྙན་འགྱུར་ངག་རིག་རླབས་ཀྱི་ཕྲེང་བ་མཁའ་ལ་འཕྱོ་བའི་ཟེགས་མ་རེད།།
འགྲོ་ཀུན་བྱིངས་རྨུག་མཐའ་རུ་སྐྱོད་པའི་སྒྱུ་རྩལ་རིག་པའི་ཁུ་བྱུག་ཆེ།།
ངུར་སྨྲིག་གུར་ཀུམ་གསར་བའི་བཀྲག་མདངས་གྲྭ་རྐྱང་འཚོ་བའི་ཐབས་ལ་བརྟེན།།
ཨེ་མ་རིག་བྱེད་ལྡེ་མིག་རྩེན་པའི་སྒྱུ་འཕྲུལ་སྟོང་གི་ལྷ་མོ་ཞིག །
ཏེ
• 48 •



འཕྲིན་ཡིག་བཅུ་བཞི་མ།
དྲན་སྣང་ལྕི་མོ་ལ་རྐྱེན་བྱས་པ།
གཟུངས་ཕྱུག་སྐྱིད། ( ཀོས་ནན）
he se le q
ue ele te ke ke ke ke ke ke ke 4
མཚན་མོའི་མཁའ་དབྱིངས་ན་
སྐར་ཚོགས་ཀྱིས་འཚང་ཁ་རྒྱག་དུས
ང་རང་ལྗིད་ཏིག་ཏིག་གི་ཟླ་བ་དང་ལྷན་དུ་
སྨག་རིག་གྱི་མཆེ་རྩེ་ནས་ཡང་ཡང་བརྡར
སུན་སྣང ཡིད་ཆད མནར་གཅོད་
སྐྱེས་པ་འདིས་ཐེག་ཚད་ཅིག་ཁུར་ནས
བདེན་ལུགས་གྲངས་མེད་ཀྱིས་རང་ཉིད་ལ་སྐྱེལ་མ་བྱས
ཁ་བ་ཁྱུ་ཞིག་ཕྱི་རོལ་གྱི་ཤག་སྒྲ་བཞིན་ལྡང་ཞིང
དྲན་ཤིང་རུམ་གང་བྲང་ཁོག་གི་མིག་ཆུ་བཞིན་བཞུར་དུས
འཕྲིན་ཡིག་བཅུ་བཞི་མ སྙིང་ཉེ་སུ་ཞིག་གི་དུངས་སེམས་བཞིན
རླུང་ཤུགས་ཀྱིས་སྒུལ་བའི་བདག་གི་ས་སྲོད་ལ
ཁ་བ་བཞིན་བབས་བྱུང
ད་ལྟ་ཕྱི་རོལ་གྱི་རོལ་དབྱངས་རླུང་གིས་ཁྱེར་ཞིང
མགོ་ཐོག་གི་སྐར་མདའ་རྒྱང་དུ་བཞུད་སོང་བས་
ང་རང་དབུལ་ཕོངས་ཀྱི་རླུང་རྩེ་ནས་འཁུར་ལ་ཉེ
ང་རང་གྱེས་བྲལ་གྱི་ནགས་ལྗོངས་ནས་འབར་ལ་ཉེ
འཕྲིན་ཡིག་བཅུ་བཞི་མ་
གང་ཡང་མེད་པའི་ལོ་ཟླའི་མདུང་རྩེ་ན
བདག་གིས་ཁྱོད་ཕྱོགས་ཀྱི་རོལ་མོར་ཉན་ཡོད
སྤྲིན་དཀར་ཁྱུ་ཞིག་གི་འགྱུར་བག་མགོ་ཐོག་ནས་སྨིན་ཞིང
འབྲོང་ཁྱུ་སྐོར་ཞིག་གི་རྨིག་རྗེས་གངས་ཁྲོད་ནས་མཆེད་དུས
• 49 ，



གཡུལ་ངོ་ན་རྨས་མ་བཞིན་གཉོམ་པའི་བདག་གིས
ཐ་ན་རང་ཉིད་ལ་རྫི་བོ་ཡང་བྱེད་དཀའ་བས་
ཉིན་ཞག་དུ་མའི་མནར་གཅོད་འདི་ཇི་ལྟར་འཁྱོལ
ནམ་ཟླ་སྐྱ་བོའི་བར་འཁྱག་འདི་ཇི་ལྟར་བརྒལ་
ཐེངས་དང་པོ ནམ་ཟླ་རུབ་དུས
ཉི་མའི་འཁོར་ལམ་སྤྲིན་ནག་གིས་བསྒྲིབས་ཤིང
ཟླ་བའི་འཛུམ་ཞལ་ས་རྡུལ་གྱིས་གཡོགས་སོང་
ཐེངས་གཉིས་པར་གྲང་རླུང་ལྡང་དུས
སྐྱ་ཐིང་ཐིང་མི་ཡུལ་གྱི་ཤུན་པ་བཤུས་ཤིང
འཁྱགས་ཤུར་ཤུར་ཡུལ་ལྗོངས་ཀྱི་བླ་སྲོག་གཞིབས་སོང
ཐེངས་གསུམ་པར་ཁ་བ་འབབ་དུས
འཇིག་རྟེན་གྱི་མཚར་སྡུག་བདག་གིས་བཟུང་ཞིང
གཙང་ཚབ་ཀྱི་བཞུར་སྒར་སྒོ་མོ་བརྒྱབ་བྱུང
ད་དུང་ཕ་ཡུལ་གྱི་རི་ཐང་ན་
སྒྲེན་མོར་རྒྱུ་བའི་ལྗོན་ཤིང་འགའ་འདར་སིག་སིག་གིས་ལུས་ཤིང
སྐོམ་གདུང་གིས་བརྒྱལ་བའི་ཚེ་སྲོག་འགའ་ལྷེམ་ལྷེམ་རྒྱུ
འཕྲིན་ཡིག་བཅུ་བཞི་མ་
མཐའ་འཁོར་རེ་རེ་འདི་ལྟར་དུ་རྒས་ན་
བླ་སྲོག་རེ་རེ་མྱ་ངན་གྱིས་འཁུམས
བདག་གིས་བདེ་དྲོད་ཀཀྱི་ཁྱིམ་གཞི་གང་ལ་བཙལ
བདག་གི་བདེ་སྐྱིད་དང་འདུ་འཛོམས་སུ་ཡིས་བསུ
འཕྲིན་ཡིག་བཅུ་བཞི་མ་
ངའི་ཁ་ཕྱོགས་དང་གནས་ཚང་འཚོལ་བའི་མགྲོན་པོ་ཁྱོད
སང་ཉིན་གྱི་རེ་སྒུག་ཁྲོད་ཉི་ཟེར་བཞིན་འཆར་རམ
འབྱུང་འགྱུར་གྱི་ཞིང་བཀོད་ནས་ཕུགས་བསམ་བཞིན་སྨིན་འོང
ངོ་མ ཁྱེད་དྲན་པའི་ཉིན་ཞག་གི་སྲབ་མཐུག་བར་ནས
བདག་གི་ཚེ་སྲོག་གི་རྒྱུ་བ་འཇགས་ཤིང
བདག་གི་རི་ལུང་གི་དྲན་པ་ཤོར་སོང་
འཕྲིན་ཡིག་བཅུ་བཞི་མ་
• 50 •



སྐལ་བཟང་བུང་བའི་དགའ་ཚལ། (རྩོམ་སྒྲིག་འགན་ཁུར་བ། ཀླུ་འབུམ་རྒྱལ)
རྟོགས་སད་བུ་མོའི་བགྲོ་གླེང༌།
ཞི་དུལ།
ཕན་སེམས་གདུགས་ཀྱི་བསིལ་བ་སྙོམས་པའི་སྐྱེ་རྒུའི་ལུས་ཀྱི་གདུང་བ་སེལ།།
ཡེ་ཤེས་འཇའ་ཚོན་ཚོམ་བུར་བཀྲ་བ་འཇིགས་མེད་གདུལ་བྱའི་མཁའ་རུ་བལྟམས།།
ལེགས་ཚོགས་དགེ་བའི་གཡེར་དྲིལ་སྙན་མོས་དྭངས་པའི་ཆོས་ཀྱི་མཚོ་སྐུལ་ན།།
རེ་བལྟས་ཉི་འོད་འཛུམ་པའི་དུས་འདིར་རྟོགས་སད་གླུ་ཙམ་སྔོན་ལ་རེངས།།
རྡང་ལ་རི་བོའི་རླུང་ཡན་དྲག་པོས་ས་མཐོའི་སྙན་པ་དགུང་ལ་དོགས།།
ཞི་བདེ་རྒྱ་མཚོའི་རླབས་ཕྲེང་ཟེགས་མས་སྔོན་བྱུང་དཔའ་བོའི་གཏམ་རྒྱུད་འཆད།།
གདོད་མའི་རྒྱལ་མཁར་སྨུག་པོའི་མཐོངས་ན་ལོ་རྒྱུས་ཏོག་གི་མཚམས་སྤྲིན་མཛེས།།
རྫོགས་པའི་ངོ་མཚར་མཛད་འཕྲིན་རི་མོར་སྐལ་བརྒྱར་དགོད་པའི་སྙན་ངག་འཛུམ།།
འོན་ཏང་སེམས་བྱུང་སྒེག་མོའི་རླུང་བུས་ཡིད་འགྱུར་འཁྲི་ཤིང་མཁའ་ལ་སྐྱོམ།།
མི་མཐུན་ལས་ཀྱི་ན་ཟུག་གཟེར་བུས་དྲན་པའི་སྒོ་མོ་ཚལ་བར་གཤེགས།།
རྣམ་སད་གྲོང་གི་བཙན་པོའི་ཞབས་རིས་སྒྱུ་འཕྲུལ་སྲིན་མོའི་བསྲིབས་དུས་འདིར།།
གངས་ལྗོངས་གསར་བའི་ཟློས་གར་ཞིང་དུ་སྒོར་བྲོའི་གདངས་དབྱངས་འགག་པས་སྐྱོ།།
དང་
མ་འགག
དགུན་ཟླ་བཅུ་བའི་ལྷགས་རླུང་ཤུགས་གླུས་ཁ་བའི་སྐྱོ་སྡུག་མཁའ་ལ་འདྲེན།།
ཟླ་ཤེལ་དབང་བོའི་འཛུམ་ཟེར་ཕོན་པོས་དུང་སེམས་མཚོ་མོར་མེ་ཏོག་སྦྲུམ།།
ཡན་ལག་བརྒྱད་ལྡན་དྭངས་བསིལ་ཆུ་མོས་ད་དུང་གདོད་མའི་སྲོལ་གྱེར་ན།།
བསམ་གཞིགས་སྲོག་གི་འཆར་ཡན་ཟབ་མོས་སྙིང་ལ་བརྣག་དཀའི་རྨ་ཁ་བཟོ།།
བ
:
A Eསe
II
སྐྱི་བསེར་རླུང་གི་འཇབ་རྒོལ་དྲག་པོས་ལྗོན་ཤིང་རྩ་བ་རྨང་ནས་སྒུལ།།
ཚ་ཟེར་རྡུལ་གྱི་མཚོན་ཆ་རྣོན་པོས་གཙང་ཆབ་སྒེག་མོའི་ལང་ཚོ་བཀུམ།།
ནོར་འཛིན་དགའ་མའི་རྒྱན་ཆ་མ་ལུས་ཧམ་སེམས་སྒྱུ་མའི་འཕྲུལ་གྱིས་བྲུས།།
འབྱུང་བཞི་མ་སྙོམས་འཐབ་པའི་ན་བུན་གོ་ལའི་ལྗོངས་འདིར་ཁད་ཀྱིས་འཐིབས།།
འབྲོག་ལྗོངས་མཛེས་པའི་སྤང་ཐང་ཡོངས་ལ་སྣ་ཚོགས་ལྕགས་རའི་པ་ཏྲ་འཐེན།།
• 51 •



ཕ་སྤུན་མིང་སྲིང་ཕུ་ནུའི་བར་ལ་མི་མཐུན་འགྲན་རྩོད་རླུང་བུ་ལྡང་།
ཁྱོད་ཤི་ང་གསོན་ནང་དམེ་ཁྲག་གིས་ནེམ་ལྗང་སྤང་ལ་རི་མོ་འབྲི།།
དམིགས་མེད་ཨུ་ཚུགས་བརྟན་པོའི་ངང་ན་མཐུན་སྒྲིལ་རྡོག་རྩ་ཡུན་གྱིས་ལྷོད།།
SK
སྦྱིན་བདག་ཕྱུག་པོའི་ངོ་ཐང་འཛིན་ཆེད་བླ་མའི་ཚུལ་འཆོས་མིག་ཟུང་བཙུམ།།
བསླབ་གསུམ་སྡོམ་པའི་བཅའ་ཁྲིམས་མ་ཐེག་གྲྭ་བ་ངེས་མེད་གྲོང་ལ་འཁྱམས།།
དབང་ལུང་ཁྲིད་གསུམ་བརྩོན་སྦྱངས་ར་བར་འཆད་ཉན་སྲོལ་གྱི་ཀ་བ་འགྱེལ།།
ལུང་རྟོགས་བསྟན་པའི་དྲི་མེད་མཁའ་འདིར་ཚུལ་འཆོས་སྤྲིན་ནག་ལྡང་བ་མང་།།
བདེ་བའི་མལ་ན་ངོ་འཛིན་མང་པོའི་དཔོན་གྱི་ཕོ་བ་ཚུལ་གྱིས་འགྲེངས།།
ངལ་བའི་གནས་ན་རྒྱབ་རྟེན་མེད་པའི་དམངས་ཀྱི་བུ་ཆུང་ལུས་ཟུངས་ཟད།།
ཚན་གསར་ཉི་འོད་ཕྱོགས་སུ་ཁྱབ་ཀྱང་བྱ་བྲལ་འཚོ་བ་ལྡུམ་གྱིས་ཚིམ།།
སྤྱིར་ན་གངས་རིའི་སེམས་བྱུང་ར་བར་འཕོ་འགྱུར་གསར་བའི་ལང་ཚོ་མེད།།
མགོ་དཀར་རྒན་པོའི་མ་ཎི་བགྲང་བཞིན་རྙིང་ཞེན་ཕྱོགས་ལ་མཁྲེགས་འཛིན་ཆེ།།
སོ་དཀར་གཞོན་ནུའི་རྨིག་རྗེས་འཚོལ་བཞིན་གསར་གཏོད་ཕྱོགས་ལ་ཡི་མུག་ཆེ།།
དགེ་བའི་བཤེས་རྣམས་ཤེས་རིག་མི་སྐྱོང་མ་ཅང་ཆོ་ལོར་མོས་འདུན་ཆེ།། །།
ཆེ་གསུམ་བདུད་མོའི་འཕྲུལ་འཁོར་བསྐོར་བས་ཆོལ་གསུམ་ཞིང་འདིས་དགེ་མཚན་་་་་་
ཉམས། །
གཟིར་གནས་མཁས་པའི་ཤ་ཚའི་སྙིང་གཏམ་འཕྱ་སྨོད་ཚིག་གིས་གཡང་ལ་བསྐྱུར། །
སྐྱ་མིན་སེར་མིན་རྒྱུས་མེད་གྲུབ་ཆེན་དཔྲལ་བའི་མིག་བཞིན་སྤྱི་བོར་བཀུར། །
ཁྲག་བསགས་རྡུལ་བསོགས་ངལ་བའི་འབྲས་བུ་མོ་ལུང་རྩིས་གསུམ་ཡོན་ཏུ་འབུལ།།
གྲགས་མེད་འགུལ་མེད་ལུང་ཕུ་རེ་ན་ད་དུང་སྐྱིད་པའི་སྡུར་སྒྲ་མཐོ།།
ཨ་ཧོ་སྣ་ཚོགས་གངས་རིའི་ཁྱོན་གྱི་གདུང་རྒྱུད་གཅིག་གི་སྤུན་ཟླ་ཚོ། །
ནང་དམེ་ཁྲག་གི་གཡེམ་འཁྲུག་སྤོང་ལ་རྗེས་ལུས་ཁ་ངོ་གཙང་མར་བཀྲུས།།
ཕྱོགས་ལྷུང་གདོན་གྱི་ལྟ་བ་བསྒྱུར་ལ་རིས་མེད་སྤྱི་མཐུན་ལུགས་ལ་འབོད།།
ང་ ཚོ་ མཐུན་ སྒྲིལ་ ལག་ ཟུང་ འཇུ་ བཞིན་ ངན་ འཚང་ རྩ་ བ་ འབྱིན་ དུ་ འགྲོ། །
(ཐུན་ཏེ་རྫོང་བོད་ཡིག་སློབ་འབྲིང)
• 52 •



ཚེ་སྲོག་གི་བཞུར་རྒྱུན།
«མཆོད་རྟེན་དཀར་པོའི»སྒྲ་ཐག་ལ་ཉན་རྗེས།
རྟ་མགྲིན་རྒྱལ།
མི་ལོ་སྟོང་ཕྲག་གི་རྨི་ལམ་དུ་འཐིམ་པའི་སྒྲ་དབྱངས་སྣུམ་པོ།
རྒུན་ཆང་མངར་མོ་བཞིན་གསེར་མདོག་གི་སེམས་ཁར་
བརྩེ་སེམས་ཐིགས་པ་རུ་འཛག་དུས
ངའི་རྣམ་ཤེས་ཀྱི་གཤོག་ཟུང་ལ་འཕུར་རྩལ་རྒྱས་ཤིང
གཟི་བརྗིད་ཀྱི་མངའ་ཐང་ལ་བདེན་ལུགས་དར
བར
གླུ་ངག་གི་དབྱངས་འགྲོས་གསོན་པོ
ཁ་བའི་མེ་ཏོག་བཞིན་ནང་སེམས་ཀྱི་རི་ཀློང་ཀུན་ཏུ་
དྲན་གཞིགས་ཀྱི་ཁ་དོག་རེ་འཕུར་སྐབས་
གནའ་བོའི་གཏམ་རྒྱུད་ལ་མངར་ཁ་ལྡན་ཞིང
མེས་པོ་ཚོའི་ཁ་ཆེམས་ལ་དྲན་པ་སྤུངས
མཆོད་རྟེན་དཀར་པོའི་ལས་དབང་གི་རྨུ་ཐག་ལ་འཇུས་པའི་ཁྱོད་རང
འོད་ཀྱི་ཐིག་ལེ་བཞིན་སྤྲིན་ཚོགས་སྡུག་ས་ནས་
ལང་ཚོའི་འཛུམ་བག་མི་ཚེར་སྒྲོན་སྐབས
སྤུན་ཟླ་ཚོའི་ཕུགས་བསམ་ལ་གཟི་བྱིན་བསྣན་ཞིང
ངའི་སྙན་ངག་གི་ཚོར་ཤེས་ལ་ན་ཟུག་བསླངས་
ཁྱེད་ཀྱིས་བཞེངས་པའི་མི་སེམས་ཀྱི་མཆོད་རྟེན་དཀར་པོ་
རྒྱང་བཞུད་པའི་ཁ་སང་དང་སང་ཉིན་གྱི་དཔང་བོར་འགྲེང་བས
སེམས་པ་ཁྲི་ཕྲག་གི་བདེ་སྡུག་ལ་སྨོན་པའི་ཁ་བཏགས་ཕུལ་ཆོག་ཆོག་ཡིན་
དུས་རབས་ཀྱི་གླུ་བ་ལགས
འཚོ་གཞེས་གསར་བའི་བཞུར་རྒྱུན་ཁྲོད་ནས
ཁྱེད་ཀྱིས་ཤམ་བྷ་ལའི་རྨི་ལམ་གྱི་ལེགས་སྐྱེས་སུ་ལ་བསྐུར
སྙན་ངག་པའི་ཁྲག་རྒྱུན་གྱི་སྒྲ་དབྱངས་སུ་ལ་འཁྲོལ
(གཙོས་སྣ་འཛོམས་ཆེད་གཉེར་སློབ་གྲྭ)
• 53.



དགའ་སྐྱོ་ཟུང་གི་གླུ་གཞས།
ཚེ་རིང་བཀྲ་ཤིས།
ས་འཛིན་དཀར་པོས་ཡོངས་བསྐོར་བོད་ཡུལ་གྱི་ལྗོངས་འདིར།།
སྔར་མེད་སློབ་གྲྭ་དར་བས་རང་སེམས་འདི་དགའ་ཡང་།།
བླུན་རྨོངས་རེ་འགས་རིག་པའི་མཛའ་མོ་དེ་གཡུགས་ཚེ།།
གངས་ཕྲུག་བདག་གི་སེམས་པ་ཆུ་འཁྱག་ལས་གྲང་བྱུང༌།།
སྤྲེའུ་སྲིན་རྒྱུད་ལས་མཆེད་པའི་གངས་ཅན་གྱི་གཞོན་ནུ།།
ཤེས་བྱའི་མཛའ་མོར་འཁྱུད་ན་རང་སེམས་འདི་དགའ་ཡང་།།
རང་རེའི་ལ་རྒྱ་མི་འཛིན་དུ་ཆང་ལ་རོལ་ཚེ།།
གངས་ཕྲུག་བདག་གི་སེམས་པ་ཆུ་འཁྱག་ལས་གྲང་བྱུང་།།
དྲི་མེད་ལྷག་བསམ་འཛིན་པའི་མཁྱེན་ལྡན་གྱི་དཔའ་བོ།།
སློབ་བུ་བྱམས་བརྩེས་བསྐྱངས་ན་རང་སེམས་འདི་དགའ་ཡང་།།
བཀའ་དྲིན་མི་ཚོར་དགེ་རྒན་དགྲ་ཟླ་རུ་འཛིན་དུས།།
གངས་ཕྲུག་བདག་གི་སེམས་པ་ཆུ་འཁྱག་ལས་གྲང་བྱུང༌།།
ཕ་མས་དཀའ་ངལ་སྣ་ཚོགས་རྒྱང་རིང་དུ་གཡུགས་ནས།།
བུ་ཕྲུག་སློབ་གྲྭར་སྐྱེལ་ན་རང་སེམས་འདི་དགའ་ཡང་།།
རིག་གནས་མི་སྦྱངས་ཕ་མར་མིག་ལོག་གིས་བལྟ་དུས།།
གངས་ཕྲུག་བདག་གི་སེམས་པ་ཆུ་འཁྱག་ལས་གྲང་བྱུང༌།།
-
ལྔ་ཟུང་རིག་པར་དབང་འབྱོར་དཔྱོད་ལྡན་གྱི་ཚོགས་རྣམས།།
གངས་རིའི་ལས་ལ་གཞོལ་ཚེ་རང་སེམས་འདི་དགའ་ཡང་།།
ཕྲག་དོག་དུག་གིས་གཟིར་བའི་བླུན་རྨོངས་དག་མཐོང་ཚེ།།
གངས་ཕྲུག་བདག་གི་སེམས་པ་ཆུ་འཁྱག་ལས་གྲང་བྱུང་།།
ཞི་དུལ་བག་ཡོད་ལྡན་པའི་ཚུལ་ལྡན་གྱི་གྲྭ་བས།།
བསྟན་པ་གཅིག་ཏུ་འཁུར་ན་རང་སེམས་འདི་དགའ་ཡང་།།
སྣ་ཚོགས་ཡིད་ལ་སྒོམ་པའི་བསྟན་བཤིག་དག་མཐོང་ཚེ།།
• 54 •



གངས་ཕྲུག་བདག་གི་སེམས་པ་ཆུ་འཁྱག་ལས་གྲང་བྱུང་།
ངེས་པ་དོན་དང་ལྡན་པའི་ཀུན་མཁྱེན་གྱི་བླ་མས།།
མི་རིགས་ཤ་ཚས་བསྐྱངས་ན་རང་སེམས་འདི་དགའ་ཡང་།།
ལ་ལས་རང་རིགས་དོར་ནས་རང་དོན་ལ་འབད་ཚེ།
གངས་ཕྲུག་བདག་གི་སེམས་པ་ཆུ་འཁྱག་ལས་གྲང་བྱུང་།།
རླབས་ཆེན་མི་རིགས་བྱ་གཞག་རང་དོན་དུ་བརྩིས་ཤིང་།།
འབངས་མི་ཁྲིམས་ཀྱིས་བསྐྱངས་ན་རང་སེམས་འདི་དགའ་ཡང་།།
དཔོན་པོ་འགའ་ཞིག་རང་གི་ཁྲི་འཕང་ལ་འབྱར་ན།།
གངས་ཕྲུག་བདག་གི་སེམས་པ་ཆུ་འཁྱག་ལས་གྲང་བྱུང་།།
དགའ་སྐྱོའི་གླུ་ཚིག་ཡི་གེའི་ཕྲེང་བ་རུ་བསྒྲིགས་ནས།།
རང་རེའི་ལས་དོན་ཐད་དུ་བསམ་གཞིག་རེ་བཏང་ཡོད།།
ཤ་རུས་གདུང་རྒྱུད་གཅིག་པའི་རྒྱ་སྟག་གི་ཚོགས་དག །
འཇིགས་པ་མེད་པར་མདུན་སྐྱོད་འགྲུལ་བཞུད་ལ་སྒྲིམས་ཤིག །
(རྨ་ལྷོ་མི་རིགས་དགེ་ཐོན་སློབ་གྲྭ)
སྙན་ཚོམ་ཐོར་བུ།
བླ་མ་རྒྱལ།
ཁ་བ།
མཐོ་རིས་གྲོང་ལས་འཕོས་པའི་འདབ་དྲུག་གི་མེ་ཏོག།
ས་འཛིན་ཕྲག་ན་འཕུར་བའི་ལྷགས་རླུང་གི་མགྲོན་པོ།།
སྦྲ་ནག
ལྷགས་རླུང་རྐུན་པོས་བསྐྱོད་པའི་ལ་ཁ་ཡི་དར་ལྕོག།
སྲིད་པའི་ལོ་རྒྱུས་རུམ་པའི་འཇའ་ཚོན་གྱི་ཟླུམ་པོ།།
ལུག་ཁྱུ།
རི་ལུང་ཀུན་ཏུ་བརྡལ་བའི་སྐར་ཚོགས་ཀྱི་ཐང་མ།།
མུ་ཏིག་དོ་ཤལ་འཐོར་བའི་སྤང་དཀར་གྱི་རྒྱན་ཆ།།
(ཀོས་ནན་རྫོང་སུམ་མདོ་སློབ་འབྲིང)
• 55 •



གདངས་གཅིག་ངག་གི་གྲེ་འགྱུར། ( རྩོམ་སྒྲིག་འགན་ཁུར་བ། དཔལ་ལྡན)
མེ་ཏོག་གི་དྲི་བ།
ཕག་མོ་བཀྲ་ཤིས། ( ཐུན་ཏེ)
ལྗན་ལྗིན་གྱི་ལག་ཟུང་ཚེར་མའི་ནགས་ཚལ་འདྲ
ང་བསྐྱུར་ཞོག ང་བསྐྱུར་ཞོག་
གྲོག་ཚང་ལྟ་བུའི མི་ཚོགས་ཀྱི་ཟང་ཟིང་གི་ཁྲོད་དུ་བདག་མི་འགྲོ་
ང་བསྐྱུར་ཞོག ལས་འབྲས་ཀྱི་བགོ་སྐལ་ཉག་ཕྲ་རུང་
སྐྱེས་སྟོབས་ཀྱི་ང ཉམ་ཆུང་གི་ང
བསམ་བཞིན་བཏོག་སྟེ་གཞན་ལ་འབུལ་དོན་ཅི
ས་ཆེན་གྱི་ཡང་སྙིང་འདི ངའི་མངའ་ཐང་དང་ལོངས་སྤྱོད
ངའི་འཚོ་རྟེན་གྱི་ཚེ་སྲོག་ལྗང་ཁུ་
ང་སྐྱེས་སའི་གཡང་ར་སྒོ་བཞི་སྟེ
གར་བཞད་རང་དབང་མངའ་བའི་སྤང་ཐང་ཡངས་མོ་ཞིག་
ང་བསྐྱུར་ཞོག ང་བསྐྱུར་ཞོག
ཁ་བཏགས་ལྟ་བུའི དྭངས་གཙང་གི་ངའི་
ལྷད་མེད་པའི་མིག་ཟུང་གི་གཞི་ལ་འཇིགས་སྐྲག་མ་སྐུལ་ཨང་
སེམས་ཅན་དག ང་བསྐྱུར་ཞོག
ནང་བསམ་པའི་བདེན་དོན་མེད་ན་
ཕྱིའི་དངོས་པོའི་བང་རིམ་བརྩིགས་དགོས་དོན་ཅི།
ཨ ལྗན་ལྗིན་གྱི་ལག་ཟུང་ཚེར་མའི་ནགས་ཚལ་འདྲ་
ཀྱེ་མ ངའི་བུང་བ་དོན་གྲུབ་ག་དུས་ལོག
• 56 •



མེ་ཏོག་གི་དྲི་བ།
འབའ གདུགས་བྷེ། ( ཐུན་ཏེ)
དུས་ཚིགས་ཀྱི་གསོལ་སྟོན་སྣུམ་པོའི་ལོ་ཟླ་དེ་རུ་
ཁྱེད་ཀྱི་ལང་ཚོ་ལ་མི་ཡུལ་གྱི་མཛེས་སྡུག་བསྣན་ཅིང
རི་ལུང་དང་སྐྱེད་ཚལ་ལ་ཟོལ་མེད་ཀྱི་རྣམ་ཤེས་སྦར་ཚེ
མཛེས་པ་དང་དྲི་ཞིམ་གྱི་ཞིང་བཀོད་སྙིང་ལ་འཚེངས་ཀྱང
ཁ་ཆར་དང་རླུང་ཡན་གྱི་རྒྱུ་བ་ཁྱེད་ཀྱི་ཟུངས་ཁྲག་འགག་པའི་སྡོམ་ཚིག་ཡིན་ནམ་
བུང་བའི་གླུ་གཞས་ནི་ཁྱེད་ཀྱི་རྟོགས་པ་གྱེར་བའི་མཆོད་བརྗོད་ཡིན
མཆོད་བསྟོད་བྱེ་བ་ཡི་འགྲན་ཟླ་ན་ཁྱེད་ཀྱི་ནམ་མཁའ་ཡངས་ཤིང
སྙིང་རྗེའི་གཏེར་ཆེན་གྱི་ཕྱག་སོར་ན་ཁྱེད་ཀྱི་རི་རབ་བརྗིད་པས
སྐྱེས་འཐོར་གྱི་ཆགས་འཇིག་བརྒྱུད་རིམ་ཁྲོད་དུ
ཁྱེད་ཉིད་ཙམ་ལས
ཚེ་སྲོག་ཁྲི་འབུམ་ལ་མྱ་ངན་གྱི་མིག་ཆུ་མོད་དམ
སྨན་ཤར་བཞིན་མཆོར་སྒེག་གི་སྐལ་བས་རེག་ཅིང
བདུད་རྩི་ལྟར་བསུང་ཞིམ་གྱི་དྲི་ངད་གཏོར་ཡང་
ཁྱེད་ཀྱི་རྩ་བ་དང་ལོ་འདབ་ཀྱི་སྦུབས་རྒྱུ་རེ་ན
སེམས་པའི་མཐོ་རླབས་འཇོམས་པའི་སྤུ་གྲི་ཡོད་དམ་
སྦྲང་ཆར་དང་ཉི་འོད་ཀྱི་བྲན་པའི་གཏམ་རྒྱུད་ཁྲོད་དུ་
ཁྱེད་ཀྱི་རྣམ་ཤེས་ལ་མཚུངས་མིན་གྱི་སྲོག་རྩ་རྒྱས་ཚེ
བདག་གི་སྟོང་འཇགས་ཀྱི་སེམས་པ་འདི
སྒྲོན་འོད་བཞིན ཕྱི་གསལ་ནང་གསལ་གྱི་དུས་སུ
གློ་བུར་དུ་བྱུང་བའི་སྙན་ངག་ཅིག་གི་དབྱངས་འགྲོས
དྲུག་འགྱུར་བུང་བའི་སྡོང་གྲོགས་སུ་ཆས་སུ་རུང་ངམ་
(འཕྲོ་མ་ཤོག་ངོས45ལ་ལྟོས）
• 57 •



•
མེ་ཏོག་གི་དྲི་བ།
ཀུན་ཐར་རྒྱལ། ( རྩེ་ཁོག)
ཁ1-མཁའ་ཨ་ཁབའ་[it-
ཨ་ཁབ་་ཁབ་ཨ་
མཐུན་པའི་འོ་ཇ་ཁོལ་ཡོད།།
ཟློག་པའི་དགར་ནི་སུ་ཡོད།།
་
བྱམས་བརྩེ་བཞིན་གྱི་དབུས་ནས།།
འཛུམ་གྱི་ཉི་གཞོན་གསལ་ཀྱང་།།་
རེ་བའི་དབྱངས་གསལ་སོ་བཞི།།
མཇལ་བའི་གོ་སྐབས་མེད་དམ།།
རི་བོ་སྟོང་གི་ཕར་ནང༌།།
ཆུ་བོ་ཁྲི་ཡིས་བཅད་མོད།།
མི་མངོན་གསེར་གྱི་བརྩེ་སྐུད།།
སུ་དང་གང་གིས་ཨེ་ཆོད།།
ས
ལོ་བརྒྱད་སེའུ་བརྗེ་དུས།།
ཁ་ཆར་གདུག་རྩུབ་ཆེ་ཡང་།།
ནོར་ལུག་ཕྱི་རྗེས་འཚོས་ན།།
ཕ་མའི་ལག་རོགས་ཉན་ནམ།།
ནོར་ལུག་སྤང་ལ་བཀྲམ་སྟེ།།
གཞས་ཀྱི་མགྲིན་རྒྱན་བསླེས་ན།།
ནེའུ་གསིང་སྤང་རྒྱན་མེ་ཏོག།
ང་ཡི་དོ་ཟླ་ཡིན་ནམ།།
ཕ་མ་ཐུགས་བརྒྱལ་མ་བཞེངས།།
ན་ཟླས་འཚིག་པ་མ་ཟ།།
སྙིང་སྡུག་སེམས་ཀྱི་མཛའ་བོ།།
ཁོ་མོའི་སྲོག་གི་རྒྱུན་ཡིན།།
མཛའ་བོ་འདྲེ་རེད་མ་གསུངས།།
བུ་མོ་བསླུས་སོང་མ་ཟེར།།
ཚེ་གཅིག་འོ་ཟོ་ནང་གི།
སེམས་པའི་མར་ལོ་དེ་ཡིན།།
ཁུ་བྱུག་ལྷོ་ནས་འཕུར་ཡོང་།། .
དབྱར་གྱི་ལང་ཚོ་རྫོགས་ཡོད།།
རྐང་དྲུག་གཡུ་སྦྲང་གཞོན་ནུ།།
འཁོར་ས་མེ་ཏོག་མིན་ནམ།།
སྲོང་བཙན་སྒམ་པོ་ལྷ་རེད།།
རྒྱ་བཟའ་ཀོང་ཇོ་མི་རེད།།
བོད་དུ་བཙན་གྱིས་བསུ་དུས།།
སེམས་ཀྱི་སྡུག་བསྔལ་ཅི་འདྲ།།
ལས་ཀྱི་བ་མོས་མ་བཅོམ།། ，
རྐྱེན་གྱི་རྡོག་པས་མ་བརྫིས།།
གཏན་དུ་བཞད་པའི་རེ་སྨོན།།
སུ་དང་གང་ལ་མེད་དམ།།
དྲན་པའི་མཆི་མ་གཏོར་གྱིན།།
བུ་མོ་གནས་ལ་ཆས་འགྲོ།།
བུ་མོའི་གདམས་གསེས་ནོར་རུང༌།།
ཕ་མས་དགོངས་པ་ཨེ་འཁྲོལ།།
མཛའ་བའི་འོ་མ་ཉུང་མེད།།
བརྩེ་བའི་ཆུ་མོ་མང་མེད།།
• 58 •་



སྙན་དབྱངས་ཆུ་བོའི་བཞུར་རྒྱུན། (རྩོམ་སྒྲིག་འགན་ཁུར་བ། དཔལ་ལྡན）
ང་དང་འབྲོང་རྒོད་ཀྱི་རུས་གོང་འཐོར་བའི་མྱ་ངན་སྐོར།
ཚེ་རིང་བཀྲ་ཤིས། ( རྨ་ལྷོ)
མཚམས་སྤྲིན་གྱི་ཁྲག་དྲོན་དང་ནོར་གནག་གི་ཡིག་འབྲུ་ཡ
དྲི་བཞོན་གྱི་འགྱུར་ཁུགས་དང་རི་གཞས་ཀྱི་བརྩེ་ཞེན་ཡ
ཁྱེད་ཀྱི་བར་སྟོང་ལས་གསེར་མདོག་གི་ཆར་བ་ཐ་སྙད་ཀྱི་ཚིག་གྲུབ་ཏུ་བབས་བྱུང
ད་ནི ལྷ་མཁར་གྱི་ལོ་རྒྱུས་ལ་ཤ་རུས་ཀྱི་མཆོད་པ་འབུལ་ཀྱིན
ཆེས་གཙང་བའི་མི་སེམས་དང་ཆེས་མཐོ་བའི་རི་རབ་
ཆེས་ཟབ་པའི་མཚོ་ཆེན་གྱི་ཁོད་ཡངས་པའི་འབོད་པ་རེ་རེ
ཁྱེད་ཀྱི་ཚེ་སྲོག་གི་འོད་ཟེར་འཛིན་པའི་སྤྱན་རས་ཀྱི་མཐོང་ལམ་ལ་སྒྲོན་ཞིང་
ཁྱེད་ཀྱི་ཚོར་ཤེས་ཀྱི་མེ་ཏོག་འཛུམ་པའི་ཐོད་རུས་ཀྱི་མནོ་བསམ་ལ་སྦར་ངེས
ངས ཚེ་སྲོག་གི་མཐའ་མར་ཕྱོགས་པའི་ཕྱིར་བལྟས་ཀྱི་མིག་མདངས་གཉོམ་པོ་ཡང་
ཁྱེད་ཀྱི་འཚོལ་སྙེག་གི་སྤོབས་སེམས་འགྱིང་བའི་མཆོད་རྟེན་གྱི་ཉི་ཟླ་ལ་འཕྲོས་སོང
འགོ་བརྗོད་ཀྱི་མཆོད་པ།
ཁག་དང་པོ། ངའི་མཆོད་པ་འདེགས་པའི་བུ་ལོ་ཆུང་ཆུང་།
ངས ཞེ་སྡང་གི་མཐོ་ཚད་ཁྲག་དྲོན་གྱི་མེ་ལྕེས་སྦར་བའི་མཆོད་པ་འདི
རང་གི་ཤེས་རབ་དང་རང་གི་སྙིང་རྗེའི་སྐྱིལ་ཀྲུང་དང་མཉམ་དུ་
ལྷ་དང་མཁའ་འགྲོའི་དྲི་ངད་ལྡིང་བའི་བསང་ཁྲི་འདིའི་སྟེང་ལ་རྟོག་བཟོ་བྱ་འོས
སྒྲ་དབྱངས་ཀྱི་བྱམས་བརྩེ་ཇི་བཞིན རྔ་ཆེན་གྱི་གདུག་རྩུབ་ཇི་བཞིན
ངའི་དབང་ཤེས་དང་ངའི་སྒྱུ་འཕྲུལ་འདི་སྐྱ་རེངས་ཀྱི་འདྲེན་བྱེད་བཞིན་
མི་ཡུལ་གྱི་བརྩེ་བ་གཉོམ་པོ་སློང་བའི་ཆུ་མོའི་ཁ་བཏགས་ཡིན་པར་སྨོན་
མི་ཡུལ་གྱི་ཚུལ་འཆོས་རྫོབ་པོ་བཟི་བའི་ཉལ་ཐའི་མེ་ཏོག་ཡིན་པར་སྨོན།
ཨ ཡུན་རིང་ལ་མཚན་ལམ་གྱི་བར་སྣང་སྐར་རྒྱན་གྱིས་སྒྲོན་པའི་བུ་ཆུང་ཨ
ཁྱོད་ཀྱིས རང་གི་ཤ་རུས་འདི་མཆོད་སེམས་ཀྱི་ཚག་སྒྲས་ཇི་ལྟར་འཚིག་པ་དྲན་ནམ
ཁྱོད་ཀྱིས རང་གི་ཁོར་ཡུག་འདི་ཚེར་ཕུང་གི་ཤེས་རབ་ཀྱིས་ཇི་ལྟར་འཇིག་པ་དྲན་ནམ།
ཐོལ་བརྒལ་བྱུང་ཁྱོད་རང ཁེར་རྐྱང་མའི་ཐུ་འོག་ན
• 59.



པས
སུན་སྣང་གི་གནམ་མཐའ་ཟིན་ཞིང་སྐྱོ་ངལ་གྱི་མཐོ་སར་ཕྱོགས་པས
ནམ་རྒྱུན མི་ཁ་དང་འཕྱ་དམོད་ཀྱི་ཆང་གིས་བཟི་དུས
ཁ་བ་མཐུག་པོའི་ཤོག་ངོས་ནས་མ་ཡུམ་གྱི་བྱམས་སེམས་བསྣབས
བརྩེ་བ་དེས མཛེས་སྡུག་གི་མེ་ཏོག་ལ་རྟག་བརྟན་གྱི་དབྱར་གཞུང་སྦྱིན
དུངས་པ་དེས རིན་ཐང་གི་ས་ཆེན་ལ་ཐེར་ཟུག་གི་གནས་མལ་བསྐྲུན་
སམ་
ཨ་ཨ སྐྱེ་དུས་ཕུགས་བསམ་གྱིས་བརྒྱན་ཞིང་འཆི་དུས་གཟི་མདངས་ཀྱིས་བརྗིད་པའི་བུ་ཆུང་ཨ་
ཁྱོད་ཀྱི་ཕྱི་རོལ་ན མི་ཚོགས་ཀྱི་ནགས་ཀློང་སྟུག་པོ་ཤེས་རབ་ཀྱི་རླུང་བུས་སྐྱོམས་པ
ཁྱོད་ཀྱི་རླབས་ཆེན་དང་ལྷག་བསམ་གྱི་རྔམ་བརྗིད་བྲོ་གར་ཡིན་ཨང་
ཁག་གཉིས་པ། ངའི་ཞེ་སྡང་སྒུལ་བའི་ཉམས་ཉེས་དྲག་པོ།
ཁྱོད་ཀྱིས་ལྷིང་འཇགས་ཀྱི་སྐྱོ་ངལ་འཁྱིལ་བའི་ཐང་ཆེན་གྱི་ཕ་མཐའ་ཟིན་ཐེངས་རེར
ལོ་རྒྱུས་ཀྱི་གོ་འཛོལ་དང་མི་ཚོགས་ཀྱི་དབུལ་ཕོངས་ཅི་ཙམ་པང་ཀྱིན
རང་ཉིད་བོར་བའི་ཁེར་རྐྱང་གི་འཚོ་བ་དང་ཁེར་རྐྱང་གི་སྤོབས་པ་
ད་དུང ཁེར་རྐྱང་གི་ཁྲག་རྒྱུན་གྱིས་རོ་ལངས་ཀྱི་ཞབས་བྲོ་ཅི་ཙམ་འཁྲབ་
རེད་ཡ ངའི་བྲང་ཁོག་གི་སྐྱེ་རྒྱུན་དྲག་པོའི་བརྩེ་བ་ནས་མཆེད་པའི་ལྗོན་པ་ཡ་
ཕ་མ་ཡིན་ལ་གཉེན་ཉེའང་ཡིན་པའི་དུས་ཚོད་ཀྱི་ལྗོན་པ་ཡ
ངས་ཉི་ཟེར་གྱི་མཆི་མ་ལས་ཁྱེད་ཀྱི་ལྗང་མདོག་དང་ལང་ཚོ་མ་མཐོང
ཁྱེད་ཀྱི་ལོ་ལེགས་དང་གསེར་གདོག་གི་སྟོན་ལྗོངས་སྣུམ་པོ་མ་མཐོང་
རླུང་བུ་འཁྱམ་པོ་ཞིག ངའི་སྒོ་འགྲམ་ནས་སློང་མོ་བཞིན་དུ་དུས་
མིག་ཟུང་གི་སེར་ཀ་དང་རྐང་མཐིལ་གྱི་རྣག་ཁྲག་ལས
བོར་བ་སྐྱེན་ལ་ཐོབ་པ་དལ་བའི་དར་རྒུད་ཀྱི་ལོ་རྒྱུས་སྙིང་རེ་རྗེ
འཕྱོན་མ་དེའི་རྒྱབ་རོལ་ནི་ལས་དབང་ལ་ལྕགས་སྒྲོག་སྲ་བའི་རྗེས་ལུས་དང་སྡུག་བསྔལ་ཡིན
ཡར་ལྷ་ཤམ་པོ་དང་རྨ་ཆེན་གངས་རི ཁྲི་ཤོར་རྒྱལ་མོ་དང
མཐའ་མི་མངོན་པའི་སྦྲ་གུར་དང་ནོར་གནག་གི་སྤང་ལྗོངས་ཡ
ཁྱེད་ཀྱི་མཐོ་ཚད་ལས་སྨུག་པ་མཐུག་པོའི་སྐྱོ་གཞས་དེ་སུ་ཡིས་ལེན
ཁྱེད་ཀྱི་ཕ་མཐའ་ལས་གྲང་རླུང་འཁྱག་པའི་སྡུག་བསྔལ་དེ་སུ་ཡིས་སྨྲ
• 60 •



ཕྲན་གྱིས ཁྱེད་ཀྱི་ཉིན་གསལ་གྱི་བདེ་བ་ཉུང་བའི་མཚན་ལམ་གྱི་མུན་འཐོམས་ལྗིད་མོ་ལས
གཏམ་རྒྱུད་ཀྱི་ཁྲག་དྲོན་དང་ཁྲག་དྲོན་གྱི་བརྩེ་བ་ཡོད་ཚད
སུན་སྣང་མིན་པའི་སྐྱོ་ངལ་གཞན་ཞིག་གི་མཆོད་མེ་ལ་བསྒྲོན་པར་ངེས
ཁག་གསུམ་པ། ངའི་མིག་འབྲས་ཆགས་པའི་ཕོ་བྲང་དམར་པོ།
ཡིད་ཆེས་ཀྱི་ཕྱི་ནང་ནས་ཁྱེད་ཀྱི་རྔམ་བརྗིད་དང་ལྷུན་ཆགས་ཁོ་ན
གངས་ཀྱི་རི་རབ་ཀྱི་ལྷ་སྒྲུང་བསྣབས་པའི་གསང་སྔགས་དྲག་པོའི་སྒྲུབ་ཕུག་ཡིན
སྤང་གི་ཐང་ཆེན་གྱི་ཤེས་རབ་འདེགས་པའི་སྒྱུ་འཕྲུལ་ཟབ་མོའི་སྙན་ངག་ཡིན
རྒྱལ་མཚན་གྱི་མངའ་ཐང་ལ་གསེར་ཏོག་གི་ལོ་རྒྱུས་མཐོ་བའི་ཕོ་བྲང་ཡ
འཇའ་ཚོན་གྱི་ལང་ཚོ་འདི་དང་ཉི་ཟེར་གྱི་རིག་པ་འདི
ད་དུང ལག་མཐིལ་གྱི་ལྷག་བསམ་ནས་སྦར་བའི་ཚེ་སྲོག་གི་མེ་ལྕེ་འདི
ཁྱེད་ཀྱི་མཚམས་སྤྲིན་གྱི་དར་ཆ་དམར་པོའི་བར་སྣང་གི་དཀྱིལ་འཁོར་དུ་
རིན་ཐང་དང་བདེ་སྐྱིད་ཀྱི་གཟི་མདངས་མངོན་པར་གསལ་བའི་ཚོན་དུ་འབུལ
དུས་ཚོད་ཀྱི་ཤེས་རབ་བརྩེགས་པའི་གླེགས་བམ་གྱི་གཉེར་རིས་ཟབ་མོ་
ཉམས་མྱོང་གི་མར་མེ་ཁྲི་ཕྲག་འབར་བའི་ཁྱེད་ཀྱི་ནང་སྙིང་ན་
ཕྲན་ནི ཁྱེད་ཀྱི་འདས་ཟིན་གྱི་ལོ་རྒྱུས་རྙེད་པའི་ང་རྒྱལ་ཡིན་ལ
ཕྲན་ནི ཁྱེད་ཀྱི་འབྱུང་འགྱུར་གྱི་རིན་ཐང་རྟོགས་པའི་སྤོབས་པ་ཡིན
ཁྲག་དྲོན་གྱི་བརླག་གཤེར་དང་ཀེང་རུས་ཀྱི་སྲ་མཁྲེགས་ཕྱུག་པའི་ཕོ་བྲང་ཨ
ཁྱེད་ཀྱི་མིག་འབྲས་ལ་མཛེས་པ་དང་འཇོ་སྒེག་གི་ལྷ་མོ་ལྷུན་གྱིས་གྲུབ་ཨང་
མང་ན
ཅི་བཤད་རུང འབྱོར་ཕྱུག་དབུལ་ཕོངས་ཀྱིས་འདེགས་པའི་ཕྲན་ཆུང་ལ
མངའ་ཐང་བཙན་ཤེད་ཀྱིས་འཕྲོག་པའི་ཞེ་སྡང་མེད་ཀྱང་
བདེ་སྐྱིད་ང་རྒྱལ་གྱིས་འཛིན་པའི་རྨོངས་འཐོམ་མེད་ཀྱང
གསེར་དངུལ་རིན་ཐང་ལ་སེམས་པའི་ཁེངས་དྲེག་མེད་ཀྱང
ཕྲན་ལའང་ཤེས་རབ་ཀྱི་འོད་ཟེར་འཕྱུར་བའི་བར་སྣང་གཞན་ཞིག་གི་སྐར་ཁུང་ཡོད
པར
ཁྱེད་ཀྱི་བར་སྣང་དེ་ཆེ་རུ་བསྐྱེད་པར ཁྱེད་ཀྱི་ཁ་རླུང་དེ་གཙང་མར་བཀྲུ་བར
ཁྱེད་ཀྱི་འོད་ཟེར་དང་ཁྱེད་ཀྱི་གསེར་མདོག་དེ་མཐོ་རུ་བསྒྲགས་པར
ཕྲན་གྱིས་རང་ཉིད་མིན་པའི་དབང་ཤེས་ཤིག་ཁྱེད་ལ་མཆོད་མེ་རུ་སྦར་ངེས
ཁྱེད་ཁོ་ན་ས་སྒང་གི་བཞུགས་ཁྲི་ན་རྔམ་བརྗིད་ཀྱིས་འགྱིང་བའི་མཆོད་རྟེན་ཡིན་
• 61 •



ཁྱེད་ཁོ་ན་མཆོད་རྟེན་གྱི་དབུ་རྩེ་ན་གཟི་མདངས་ཀྱིས་འཚེར་བའི་ཉི་ཟླ་ཡིན་་ ་
ཁྱེད་ཁོ་ན—
ངའི་མིག་འབྲས་ལ་ཞེན་ཆགས་ལྗིད་ཅིང་བརྩེ་འདང་ལ་མཛེས་རིས་འབྲི་བའི་པིར་ཚོན་ཡིན་
མས
ཕོ་བྲང་ཨ ངའི་ཚེ་སྲོག་གི་རྡོ་རིང་ལ་བྲིས་པའི་ཤེས་རབ་ཀྱི་གླེགས་བམ་ཨ་
ཁག་བཞི་བ། ངའི་རྒྱལ་སྲས་དྲན་པའི་མཛེས་རིས་སྨུག་པོ།
ཁངས་སྐུ་དང་བུ་ཡུག་འཚུབ་པའི་དུས་ཚིགས་གང གཡག་རྒྱབ་ན་དལ་བུར་བསྐྱོད
་
མེ་ཏོག་གི་མཆོད་པ་དང་དྲི་བཞོན་གྱི་རི་གཞས ད་དུང་ཆུ་མོའི་ཁ་བཏགས
གནའ་བོའི་ཚིལ་དྲེག་གི་སྐྱེ་རྒྱུན་མ་ཆད་པའི་ཁོར་ཡུག་འདི་ན་
ཕྲན་གྱིས་རྒྱལ་སྲས་དྲན་པའི་བརྩེ་བ་དང་སྤོབས་པ ཤེས་རབ་དང་སྤོབས་པ་
སྙིང་རྗེ་དང་སྤོབས་པ་དེ་རིགས་རུས་ཀྱི་དར་ཆ་འཛིན་པའི་སྤོབས་པ་ཞིག་
ལྷགས་པར་འདྲོགས་པའི་རླུང་རྟ་གཤོག་སྟེང་ནས་འཕུར་ལ
ཉི་ཟེར་བསྙེག་པའི་བསང་དུའི་མེ་ལྕེ་ནས་འབར་ཞིང་འབར
ཨོ སྦྲ་གུར་གྱི་ནང་སྙིང་ཟིན་པའི་མེ་ལྕེ་དེ་སུ་ཞིག་གི་སྙིང་ཁྲག་ཡིན
བདག་གི་རྒྱལ་སྲས་སྟེ རླབས་ཆེན་དང་ཁེར་རྐྱང་གི་རྒྱལ་སྲས་ཨ་
སྤང་ཐང་འཇའ་ཚོན་གྱིས་ཐགས་པའི་དབྱར་གཞུང་ནི་ཁྱེད་ཀྱི་རྔམ་བརྗིད་རོལ་དབྱངས་ཡིན
སྤང་ཐང་གསེར་མདོག་གིས་འཚེར་བའི་སྟོན་ལྗོངས་ནི་ཁྱེད་ཀྱི་ལྷད་མེད་དྲི་ཞིམ་ཡིན
མི་རིགས་འདིའི་བང་སོ་ན རྔ་སྦུབ་འདིའི་ཁྲག་ཐིགས་ན་
སྟོང་ཁམས་འོད་ཟེར་གྱིས་ཟིན་ཞིང་འོད་ཟེར་ལོ་ལེགས་ཀྱིས་སྟོན་པའི་ཁྱེད་ཀྱི་དཔལ་འབར་མཐོ་ཨང་
ཕྲན་གྱིས་འཛུམ་མདངས་ཀྱི་བརྩེ་བ་འབར་བའི་ལྷ་ཡུལ་གྱི་མཛེས་བར་མིག་ཟུང་བལྟ་དུས
ཕྲན་གྱིས་ལོངས་སྤྱོད་ཀྱི་བདེ་བ་འཛུམ་པའི་ཀླུ་ཡུལ་གྱི་འབྱོར་བར་ཞེན་ཆགས་བོར་དུས
ཁྱེད་དང་ཁྱེད་ཀྱི་གནས་ཚང་གི་གངས་ཐང་བསྙེག་པའི་ཉམས་མེད་ཞེན་འདང་དེ་འཕྱུར་ཀྱིན་ཡོད
： .
：
ཁངས་སྐྱ་དང་བུ་ཡུག་འཚུབ་པའི་དུས་ཚིགས་གང གཡག་རྒྱབ་ན་དལ་བུར་བསྐྱོད་རུང
ཁྱེད་ཀྱི་ལྷག་བསམ་དང་ཁྲག་དྲོན་གྱི་བརྩེ་བ་ཡོད་ཚད་
ཁྱེད་ཀྱི་ཤེས་རབ་དང་ཀེང་རུས་ཀྱི་མངའ་ཐང་ཡོད་ཚད
ཟུག་གཟེར་གྱི་ཚེར་ཕུང་དང་མྱ་ངན་གྱི་འོབས་དོང་ལས་འདྲེན་པའི
ང་ཚོའི་ང་རྒྱལ་དང་ང་ཚོའི་གཟི་མདངས་དེ་ང་ཚོའི་སྟོབས་ཤུགས་ཀྱི་གཤོག་ཟུང་ཡིན།
• 62 •



རྒྱལ་སྲས་ཨ ང་ཚོས་འདོད་བློས་འབར་བའི ང་ཚོས་སྐྱོ་གར་འཁྲབ་པའི་
ངའི་ལྷ་མཁར་གྱི་སྐར་ཁུང་ལས་འཕུར་བའི་འོད་ཟེར་གྱི་སྤྱན་རས་གསལ་བའི་རྒྱལ་སྲས་ཨ
གངས་ན་འགྱིང་བའི་ཁྱེད་ཀྱི་སྤོབས་པ་དང་མཚོན་འཁྱིལ་བའི་ཁྱེད་ཀྱི་དགོངས་པ་མཐའ་དག
འཇིག་རྟེན་ལ་ཤེས་རིག་གི་བདེན་ལུགས་འདྲེན་པའི་སྐྱ་རེངས་ཀྱི་གཤོག་པ་ཡིན
འཇིག་རྟེན་ལ་དྲང་བདེན་གྱི་རང་དབང་བསྩལ་བའི་ཉིན་བྱེད་ཀྱི་བྱིན་རླབས་ཡིན་
ལང་ཚོ་དང་ཚེ་སྲོག་གི་རང་དབང་འབར་བའི་རྒྱལ་སྲས་ཨ
ཁག་ལྔ་བ། ངའི་སྤོབས་སེམས་སྒྲོན་པའི་མི་སྣ་ཟ་ཟི།
ཁོར་ཡུག་འདིའི་མཁའ་དབུགས་ལ་རྒྱུ་ནོར་གྱི་བརླན་གཤེར་སྣུམ་ཞིང
གནས་ཚང་འདིའི་བཟའ་ཚོ་ལ་དབང་ཤེད་ཀྱི་དྲོད་དགའ་མཐུག་པས།
ངའི་ཁྲག་དྲོན་གྱི་འོད་ཟེར་དང་ངའི་ཤ་རུས་ཀྱི་མེ་ཏོག
ད་དུང ངའི་དབང་ཤེས་ཀྱི་བར་སྣང་ཡངས་པོར་ཤེས་རིག་གི་གཤོག་པ་མ་བསྐྱོད
ཚུལ་འཆོས་དང་མུན་འཐོམ ཕྲག་དོག་དང་ཞེ་སྡང་
ཉམ་ཆུང་བའི་ངོ་གདོང་དག་ན་བུན་གྱི་བཟི་ཁ་བཞིན་བཙན་པས
ངས་མེ་ཕུང་གི་དབུལ་ཕོངས་འབར་བའི་མུན་ནག་གི་ནང་སྙིང་མཐོང་བྱུང
ངས་ལོ་ལེགས་ཀྱི་མྱ་ངན་འཐིབས་པའི་གཤིན་ཐང་གི་རྒྱབ་ལྗོངས་མཐོང་བྱུང
ན།
ད་ནི རང་གི་བླ་སྲོག་དང་རང་གི་རིན་ཐང་
རང་གི་སྟོང་ཁམས་ཀྱི་འོད་ཟེར་དང་གསེར་མདོག་བརྗེད་པའི་མི་སྣ་ཚོ་ཡ
དུས་རབས་འདིའི་སྡུན་ནས་ང་ཚོས་བྲང་ཁོག་གི་རྒྱ་ཁྱོན་སྟོན་དགོས་
དུས་རབས་འདིའི་སྡུན་ནས་ང་ཚོས་ཟུངས་ཁྲག་གི་དྲག་རྒྱུན་སྟོན་དགོས
དུས་རབས་འདིའི་སྡུན་ནས་ང་ཚོས་མིག་ཟུག་གི་གཟི་མདངས་སྟོན་དགོས
ང་ཚོ་ནི་རང་ཉིད་ཀྱི་གནམ་ས་རང་ཉིད་ཀྱིས་བཀང་བའི་ལྷ་ཆེན་གྱི་བྱིན་རླབས་ཡིན
ངའི་བླ་སྲོག་གི་རིན་ཐང་དང་རིན་ཐང་གི་བརྩེ་བ་སྒྲོན་པའི་སེམས་པ་དག་ཡ
ཉག་ཕྲ་བའི་རྒྱུ་ནོར་དང་དབང་ཤེད་ཀྱི་ལམ་ཆུང་འདི་ལས་ ་་
དཔའ་མཛངས་ཀྱི རྔམ་བརྗིད་ཀྱི་རང་ཉིད་ངོ་མ་ཞིག་ངོམས་པར་བགྱིས་དང
སྟོང་ཡངས་པའི་ནམ་མཁའ་འདི་དང་ཁོད་ཡངས་བའི་སྤང་ཐང་འདི
རང་ཅག་གི་ནང་སེམས་ཀྱི་སྙིང་རྗེ་དང་ཤེས་རབ་ཀྱི་རྒྱ་ཁྱོན་སྟོན་པའི་མཛེས་རིས་ཡིན
• 63 •



སྒྱུར་རྩོམ་ངག་གི་བཅུད་ལེན། (རྩོམ་སྒྲིག་འགན་ཁུར་བ། བསོད་ནམས་དར་རྒྱས）
རྡོ་སྦིས་རྡོ་རྗེ། མིང་དངོས་ཚེ་རིང་རྡོ་རྗེ། བོད་རིགས། མཚོ་སྔོན་ཞིང་ཆེན་ཞིན་ཧྭ་རྫོང་རྡོ་སྦིས་ས་ཆའི་མི་ཡིན། གནས་
དེར་བླ་མ་དང་དགེ་བའི་བཤེས་གཉེན་ཆེན་པོ་མང་དུ་བྱུང་བ་དང་། གཞན་མཆོད་རྟེན་དང་ལྷ་མཚོ། གནས་རི་གྲགས་ཅན་སོགས་མང་
པོ་མཆིས་པས་“གནས་ཁམས་ཅན”གྱི་སྙན་གྲགས་ག་སར་ཁྱབ། །
དེ་ཡང་གནས་དེའི་ས་ཡི་དཀྱིལ་འཁོར་དུ་རྡོ་ཕ་བོང་དབྱིབས་སྦྲ་གུར་དང་འདྲ་བ་ཞིག་འདུག་པ་ལ་བརྟེན་ནས་ས་མིང་ལའང་རྡོ་
སྦིས་ཞེས་ཐོགས་། རྩོམ་པ་པོ་ཁོ་རང་ནི་སྤྱི་ལོ ༦༤ ལོར་ཆགས་དབྱིབས་དུང་དཀར་དང་འདྲ་བའི་སྙོམས་ཚང་རི་བོའི་འདབས་སུ་སྐྱེས་
ཤིང་། རྩོམ་རིག་གི་ལས་ལ་གཞོལ་ནས་ལོ་ངོ་བཅུ་ཕྲག་ཙམ་འདས་ལ། སྙན་ངག་དང་ལྷུག་རྩོམ། དཔྱད་རྩོམ་སོགས་བརྒྱ་ཕྲག་ཅིག་ཞིང་
ཆེན་ཕྱི་ནང་གི་དུས་དེབ་དང་ཚགས་པར་སྟེང་བཀོད་མྱོང་ཞིང༌། བརྩམས་ཆོས་སྐོར་ཞིག་ཕྱོགས་བསྒྲིགས་དཔེ་དེབ་མང་པོའི་ནང་དུ་
བདམས་ཡོད་པ་དང་། སྔ་གཞུག་ཏུ་ཐེངས་བདུན་ལ་དགའ་རྟགས་ཀྱང་ཐོབ་མྱོང་། ཁོ་རང་ནུབ་བྱང་མི་རིགས་སློབ་གླིང་གཉིས་པའི་
རྒྱའི་སྐད་ཡིག་སྡེ་ཁག་ནས་སློབ་མཐར་ཕྱིན། ད་ལྟ་ཀྲུང་གོའི་གྲངས་ཉུང་མི་རིགས་རྩོམ་པོའི་མཐུན་ཚོགས་ཀྱི་ཚོགས་མི་དང་། མཚོ་སྔོན་
ཞིང་ཆེན་རྩོམ་པ་པོའི་མཐུན་ཚོགས་ཀྱི་ཚོགས་མི་བཅས་ཡིན།
ཡིད་ཀྱི་མཁའ་ལྡིང་།
རྡོ་སྦིས་རྡོ་རྗེ།
I
སྔོ་བསངས་དང་ཉེ་བའི་ས་གཞི་
ནམ་རྒྱུན་གྲང་ངར་གྱིས་བདག་ཏུ་བཟུང་ཡོད
འདི་ནི་ལྷ་ཡི་ཞིང་ཁམས་དང་
འདི་ནི་ཡིད་འགུགས་པའི་བོད་སྐད་འཚོ་སའི་གནས་མཆོག་ཡིན
ངའི་ཁྱིམ་གཞིས་རི་ཡི་ཕང་བར་ཆགས་ཡོད
ཁང་ཐོག་ཏུ་སྐེམ་པའི་ནས་འབྲུ་ནི
གཞུང་དྲང་བབ་ཆགས་ཀྱི་མཐོ་སྒང་རླུང་ལ་སྐེམ་པ་དང་མཚུངས
ཚ་བ་ཆེ་བའི་སྟོན་ཀར
ངས་སྒེའུ་ཁུང་ཕྱེས་ནས་གངས་རི་ལས་ལྡང་བའི་བསིལ་རླུང་ཁྲོད
རང་སེམས་ལ་ཁྲུས་ཤིག་བགྱི་བསམ་
ངའི་དཔེ་ཆའི་གསེབ་ཏུ་པོ་ཏ་ལའི་སྣུམ་ཚོན་རི་མོ་ཞིག་ཉར་ཡོད་དེ
དབྱར་གཞུང་གི་ཐོ་རངས་སླེབས་ཐེངས་རེར
• 64 •



འཇམ་ཐང་ཐང་གི་དཔེ་ཆའི་ཁ་ཕྱེས་དུས་
ལྷ་སའི་ཉི་འོད་དང་གཞོན་ནུ་མ་ནི་མཐོ་འབྲོག་གི་རླུང་བུའི་དྲི་བསུང་བཞིན་ཡིད་ཁམས་
དྭངས་པར་བྱེད
གནམ་སའི་བར་ན་ཀྲོང་ངེར་འགྱིངས་པའི་ཕོ་བྲང་གི་མདུན་དུ་
ང་ནི་ཕྱག་ན་པད་མ་བསྣམས་པའི་སྤྲང་པོ་བཞིན
ཁྱོད་ཀྱི་མཉེན་འཇམ་གྱི་ནོམ་ཉུག་ཁྲོད་དུ་བཟི་
༦
ངའི་ཕ་ཡུལ་གླག་གི་ཁྱིམ་གཞི་རུ་ཆགས་ཡོད
གནམ་འཕང་གཅོད་པའི་གླག་རྒོད་ནི་མཐོ་འབྲོག་ལྷུན་སྡུག་གི་བློ་གཤོག་ཡིན
དོན་ལ་ཁྱོད་ནི་སྟོན་པའི་གསུང་རབ་ཁྲོད་འཕུར་གྱིན་མཆིས་ལ
ལྷ་མི་ཟུང་སྦྱོར་གྱི་མཐའ་ཀླས་པའི་མཚན་ཉིད་རིག་པའི་གཞུང་ན་འཕུར་གྱིན་མཆིས
མཚར་སྡུག་གི་ཉི་འོད་འོག་ཏུ
རང་དབང་གིས་གར་ལ་བསྒྱུར་རྒྱུའི་འདུན་པ་ནི་ཅི་འདྲའི་དྲག་ཨང་
རྩྭ་ཐང་དང་དུས་ཆེན།
གླག་རྒོད་ཀྱི་གཤོག་འགྱུར་དེ་རྒྱབ་ལྗོངས་བྱས་ནས
ཉི་འོད་ཀྱི་མུ་མེད་རྒྱལ་ཁམས་སུ་སྐྱིལ་ཀྲུང་དུ་སྡོད་དུས
གཡའ་དག་པའི་མཁའ་དབྱིངས་ལས་ལ་གཞས་བབས་ཤིང
སེམས་ཀྱི་བར་སྟོང་ཡོངས་སུ་བཟུང་སོང་
གླུ་གཞས་དང་མཚུངས་པའི་རྟ་པ མེ་ཏོག་དང་འདྲ་བའི་གླུ་བ་
དེ་རིང་སེམས་ཀྱི་རྩྭ་ཐང་བརྒལ་སོང་
ལྷ་སྒྲུང་ཚང་ཚིང་དུ་སྐྱེས་པའི་ཡུལ་ཁམས་འདིར
ང་ཚོ་གླག་རྒོད་ཀྱི་ཉམས་འགྱུར་གྱིས་སྐྱིལ་ཀྲུང་དུ་སྡོད་དུས
གླུ་གཞས་དང་ནས་ཆང་ཆུ་ལྟར་དྭངས་པའི་ལུས་ཁོག་ཏུ་འཛུལ
བདུད་རྩི་བསིལ་མ་དཀར་ཡོལ་གང་གིས་
ང་ནི་ལ་ཁའི་ཉི་འོད་འོག་གི་ཆང་གཞས་སུ་གྱུར
རི་ཆུ་བརྒྱ་ཚོགས་སྟོང་འདུས་ཀྱི་རྩྭ་ཐང
འོ་ཇ་དང་འཛུམ་དཀར་བཀྲ་བའི་རྩྭ་ཐང་
དེ་རིང་གི་དུས་ཆེན་ནི་རྩྭ་ཐང་གི་སྙིང་ལྡེབས་སུ་དགའ་འཛོམས་བྱུང་ལ་
སྐལ་བཟང་མེ་ཏོག་གི་རྩེ་ནས་འགོ་བརྩམས་བྱུང
(འཇིགས་མེད་རྡོ་རྗེས་བསྒྱུར）
• 65 •



ཕྲན་དཔྱད་རླབས་ཀྱི་ཟེགས་མ།
(རྩོམ་སྒྲིག་འགན་ཁུར་བ། དཔལ་ལྡན)
བསམ་གཞིག
འཇུ་སྐལ་བཟང་། 1960ལོར་མགོ་ལོག་ཏུ་སྐྱེས། སྔ་ཕྱིར་རང་ཡུལ་དང་ཟི་ལིང་། པེ་ཅིན་བཅས་སུ་སློབ་གྲྭ་
འགྲིམས། རང་ལོ་ཉེར་བདུན་སྟེང་བོད་ཀྱི་རྩོམ་རིག་རྡོ་ཧྲིའི་ཐོབ་ཐང་བླངས། རྩོམ་རིག་གསར་རྩོམ་གྱི་ལས་ལ་ཞུགས་པ་ནས་ད་བར་དུ་
རྩོམ་ཡིག་བརྒྱ་ལྷག་སྤེལ། དཔྱད་རྩོམ་ཆེད་དེབ་ཅིག་ཀྱང་པར་དུ་བསྐྲུན། 1991ལོར་ཀྲུང་གོའི་ཀྲོང་ཀྲུན་ཝིན་རྩོམ་རིག་བྱ་དགའ་ཐོབ།
ད་ལྟ་མགོ་ལོག་ཏུ་ཕྱག་ལས་གནང་བཞིན་ཡོད།
བསམ་གཞིག་གི་མགོ་བོ
ནམ་མཁའ་ནས་དཔྱངས་པས
བྱིས་པའི་གཏན་ཚིགས་སིལ་བུར་འཐོར
འཇིག་རྟེན་བླ་འོག་བརྗེ་བར་མ་ནུས་ཀྱང
རང་ལུས་མགོ་རྟིང་སློག་ན་ཅིས་མ་ཆོག་
ཆགས་ཐོག་མེད་པའི་རྟོག་པ་ཁོ་ནས་
ལྐོག་གྱུར་གྱི་གདོང་ཤུན་བཤུ་ནུས་ཤིང
མངོན་སུམ་གྱི་བྲང་ཁོག་གཤག་ཕོད་
བསེར་བུས་བདས་པའི་ཤིང་ལོ་འཁྱམ་པོ་དག་གིས་
ས་གཞིའི་ཚེ་སྲོག་ལ་རྫོགས་ཚིག་འགོད་པ་དེར
འབྲས་ལྡན་དུས་ཞེས་ཅི་ལ་འབོད
དཔྱིད་ཀྱི་དཔལ་མོའམ་དེ་ཡང་
ལང་ཚོས་རྒྱགས་པའི་སློང་མོ་བ་ཁོ་ན་སྟེ
སྤྲོ་ཉམས་མཚར་པོ་ཞིག་འདུག་ཀྱང
ལག་པ་སྟོང་བ་ཉིད
ཉིན་མོར་བྱེད་པས་ཀྱང
སྐྱ་རེངས་མོག་པོ་དེ་ཕར་ལ་བསྐྲད་མཐར
མུན་ནག་གི་མཚན་མོ་རིང་པོ་རེ
ཚུར་ལ་དྲུད་དེ་འོངས་པས་ན
• 66 •



ད་ནི་འོད་སྣང་གི་བསླུ་བྲིད་ལའང་ཡིད་ཆེས་བྲལ་སོང
སྦྲང་མའི་ཤུལ་ལམ་ན་
བརྩོན་འགྲུས་འབའ་ཞིག་ལས་ཅི་ཞིག་སྣང་
ད་ལྟ་བསམས་ན
ཁྭ་ཏ་རོག་པོའི་བྱ་སྐད་གཟན་པོ་དེས་ནི
འདི་སྣང་གི་རང་གཤིས་ངོ་མ
གྱེར་འདོན་བྱེད་པ་ཡིན་འདུག
，
ལར་སྐྱེ་བ་ཡོད་ཚད་འཆི་བའི་སྡོང་རྩེ་ན་གྲིབ་བསིལ་བསྟེན་ཅིང
དར་བ་ཡོད་ཚད་རྒུད་པའི་བྲག་སྐྱིབས་ན་རྐང་མལ་གསོ་
ཨ་ཁ་ཁ།
ཡང་ན་མེ་ལོང་འགྱུར་འདུག
ཡང་ན་བཞིན་རས་འགྱུར་སོང་
ལྕགས་དྲའི་ཁང་མིག་གཅིག་ཏུ་
རྒྱ་སྟག་ཁྲ་བོས་བགྲོད་མི་ཚར་བའི་རྒྱལ་ཁམས་ཤིག་ཤོང་ལ
སྦྲང་ནག་ཆུང་དུ་གར་སོང་ས་རུ་གདོང་ཐུག་རྒྱག
མིའུ་ཐུང་གཅིག་གི་སོར་རྩེ་ཡིས།
ཡངས་པའི་ས་ཆེན་འདེགས་ནུས་ཤིང
རྡུལ་ཕྲན་གཅིག་གི་དཀྱིལ་འཁོར་ན
ཙུ་ཏ་པ་ཡི་འཇིག་རྟེན་རེ
ཡ་གིའི་ཞིང་ཁམས་ན་མིག་ཆུ་མེད་པར་བློ་མི་གཏོད་ལ་
མ་གིའི་དམྱལ་ཁམས་ན་གླུ་སྒྲ་མེད་པར་ཡིད་མི་ཆེས་
འདི་ན་ཕོ་ཚོད་ཀྱིས་བཟོས་པའི་རྣམ་གཞག་འགའ་ཞིག
མུན་པ་ནག་པོ་ཚལ་བར་གཤགས་པའི་ཤམ་བུ་བཞིན
མཚན་མོས་རླུང་གིས་ག་སར་སྐྱོད་
ཨ་ཁ་ཁ་
• 67 •



ཡང་ན་མེ་ལོང་འགྱུར་འདུག
ཡང་ན་བཞིན་རས་འགྱུར་སོང་
༼ཕྲན་དཔྱད/གཅོད་པ་ཀླུ་རྒྱལ） མི་ནི་བསམ་གཞིག་གི་ཆེད་དུ་སྐྱེས་པ་ཞིག་ཡིན་པ་དང་།
མིའི་རིགས་ཀྱི་ཟིལ་ཤུགས་དང་རིན་ཐང་ཡོད་ཚད་ཀྱང་བསམ་གཞིག་གི་སྟེང་ནས་མངོན་པར་མཚོན་་་་
པ་ཡིན། དེར་བརྟེན་མི་ཡིས་སྐད་ཅིག་དེ་ཉིད་ལའང་བསམ་གཞིག་མ་བྱས་ན་མི་ཆོག མི་ནི་མི་ཡིན་
པའི་རྒྱུ་མཚན་གཙོ་བོ་དེ་མིས་བསམ་གཞིག་བྱེད་ཐུབ་པས་ཡིན་ལ། མི་དང་སྲོག་ཆགས་གཞན་བར་གྱི་
ཁྱད་པར་ཀྱང་བསམ་གཞིག་བྱེད་ཐུབ་མིན་གྱི་སྟེང་ནས་ཕྱེ་བ་ཡིན་པས་མིའི་འགན་ཁུར་གཙོ་བོའམ་་་་་
མཐར་ཐུག་གི་ལས་འགན་ནི་ཡང་དག་འཁྲུལ་མེད་ཀྱི་བསམ་གཞིག་གིས་འཇིག་རྟེན་འདི་བདེན་དོན་་་་་
གྱི་ལམ་དུ་འཁྲིད་དགོས་པ་དེ་རེད། བསམ་གཞིག་གི་ནུས་པ་འདིས་གོ་ལ་ཟླུམ་པོ་ཁ་ལོ་བསྒྱུར་ཐུབ་པ་
བྱུང་ལ། བསམ་གཞིག་གི་ནུས་པ་འདི་ཡོད་པས་འགྲོ་བ་མིའི་རིགས་ཀྱི་ཤེས་རིག་གོང་ནས་གོང་དུ་
འཕེལ༑ སྐུ་ཞབས་འཇུ་སྐལ་བཟང་གི་སྙན་ངག<བསམ་གཞིགལས་ཀྱང་བསམ་གཞིག་གི་རིན་ཐང་
དང་དགེ་མཚན་བརྗོད་པར་བྱས་ཏེ་བོད་སྔར་ཡོད་ཀྱི་བསམ་གཞིག་བྱེད་སྟངས་ལ་གཏོར་བཤིག་དང་་་་
གསར་སྒྱུར་བྱ་དགོས་པ་བསྟན་ཡོད། “བསམ་གཞིག་གི་མགོ་བོ/ནམ་མཁའ་ནས་དཔྱངས་པས/བྱིས་
པའི་གཏན་ཚིགས་སིལ་བུར་འཐོར/འཇིག་རྟེན་བླ་འོག་བརྗེ་བར་མ་ནུས་ཀྱང/རང་ལུས་མགོ་རྟིང་་་་་་
སློག་ན་ཅིས་མི་ཆོག/ ཆགས་ཐོག་མེད་པའི་རྟོག་པ་ཁོ་ནས/ ལྐོག་གྱུར་གྱི་གདོང་ཤུན་བཤུ་ནུས་ཤིང/
མངོན་སུམ་གྱི་བྲང་ཁོག་གཤགས་ཕོད”ཅེས་བསམ་བློ་བའི་འཇིམ་བརྙན( a fཐུ# #5 g (*）ལས་
མཐོང་ཐུབ་པའི་ཁོང་གི་མགོ་བོ་ཐུར་དུ་དཔྱངས་ཡོད་པ་དེས་བསམ་གཞིག་གི་འགུལ་སྐྱོད་ཀྱི་རྒྱུན་གྱི་ངོ་
བོ་དེ་ཆད་ཀྱི་མེད་པ་མཚོན་ཞིང་། སྟོབས་ཤུགས་དེ་ཡིས་རིག་པས་བརྡར་ཤ་མ་ཆོད་པའི་གཏན་ཚིགས་
རྣམས་སིལ་བུར་གཏོར་ལ་རང་གི་མགོ་རྟིང་ཡང་སློག་ཆོག་པ་ཡིན། རྟོག་པ་འདི་ཡོད་པས་འཇིག་རྟེན་
གྱི་ལྐོག་གྱུར་དང་མངོན་སུམ་གྱི་ཤེས་བྱ་ཐམས་ཅད་དྲང་བློའི་སྲང་འཇལ་བྱེད་ཐུབ་པ་བསྟན་ཡོད།
“མི་ནི་བསམ་གཞིག་བྱེད་ཐུབ་པའི་འདམ་རྩྭ་ཞིག་ཡིན”( ཕ་སི་ཁར་གྱི་གསུང）ཞེས་པས་ཀྱང་མིའི་་་་་
རིན་ཐང་དང་ཟིལ་ཤུགས་ཡོད་ཚད་བསམ་བློའི་ཐོག་ཏུ་ཡོད་པ་དང་། རྒྱུ་མཚན་དེའི་དབང་གིས་ང་ཚོ་
མིའི་རིགས་ནི་ངེས་པར་དུ་ཡར་འགྲེང་ཐུབ་དགོས་ལ། མདུན་ནས་མདུན་དུའང་བསྐྱོད་ཐུབ་དགོས་པ་
བསྟན་པ་རེད། རེད་ཡ། དེང་གི་བོད་ཀྱི་སྤྱི་ཚོགས་ལ་མཚོན་ནའང་བསམ་གཞིག་གི་སྟོབས་ཤུགས་ལ་
བརྟེན་ནས། འགྲན་རྩོད་འབུ་ཆེ་ཆུང་ཟོས་ཅན་དུ་བྱེད་པའི་དུས་ཀྱི་འཕེལ་རིམ་འདིའི་ཁྲོད་དུ་རང་
ཉིད་ཀྱི་ནུས་པས་རང་གི་གཟུགས་ངོ་མ་སྟོན་དགོས་པ་རེད་ཨང་། འགྲོ་བ་མིའི་རིགས་ཀྱི་ཤེས་རིག་
འཕེལ་བའི་ལོ་རྒྱུས་ལ་བལྟས་ན། ཤེས་རིག་གི་ཆུ་ཚད་ད་ལྟའི་བར་དུ་སླེབས་པ་འདིའི་རྒྱུ་རྐྱེན་གཙོ་བོ་
ཞིག་ནི་ཐེ་ཚོམ་དང་དོགས་སློང་མཛད་པ་ལས་བྱུང་བ་ཡིན་ཞེས་བརྗོད་ཆོག དཔེར་ན། ཁི་ཕེར་
ནུས( # gE）ཀྱིས་སྲོལ་རྒྱུན་གྱི་གནམ་རིག་ལ་དོགས་སློང་མཛད་དེ“ཉི་ལྟེ་སྨྲ་བའི”ལྟ་བ་བཏོན་་་་
• 68 •



པ་དང་། ཉིག་ཐོན( +#）གྱིས་ཀུ་ཤུ་ས་ལ་ལྷུང་བར་ཐེ་ཚོམ་སྐྱེས་ཏེ་སའི་འདྲེན་ཤུགས་གསར་དུ་
རྙེད་པ། བ་ཐུ( E## ) ཡིས་ཇ་དེམ་ནང་གི་ཆུ་ཁོལ་བའི་རླངས་པ་ལ་དོགས་པ་སྐྱེས་ནས་རླངས་པའི་
ནུས་པ་གསར་འདོན་བྱས་པ། མ་ཐེན་ལུའུ་ཏིག( gT :## 《ཚུ)གིས་རོའོ་མའི་ཆོས་ལུགས་བཅོས་
བསྒྱུར་བྱས་པ་སོགས་ཀྱི་གཙོས་ཤེས་རིག་གང་ཞིག་ཡིན་ཡང་ཐེ་ཚོམ་དང་དོགས་སློང་གིས་འཚོལ་་་་་་་
དཔྱོད་བྱས་པ་བརྒྱུད་བདེན་དོན་གྱི་ལམ་དུ་བསྙེག་པ་ཞིག་རེད། ཚན་པ་གཉིས་པའི“བསེར་བུས་
བདས་པའི་ཤིང་ལོ་འཁྱམ་པོ་དག་གིས༼ས་གཞིའི་ཚེ་སྲོག་ལ་རྫོགས་ཚིག་འགོད་པ་དེར/འབྲས་ལྡན་་་་
དུས་ཞེས་ཅི་ལ་འབོད/དཔྱིད་ཀྱི་དཔལ་མོའམ་དེ་ཡང༼ལང་ཚོས་རྒྱགས་པའི་སློང་མོ་བ་ཁོ་ན་སྟེ/སྤྲོ་་་་
ཉམས་མཚར་བོ་ཞིག་འདུག་ཀྱང/ལག་པ་སྟོང་བ་ཉིད/ཉིན་མོར་བྱེད་པས་ཀྱང/སྐྱ་རེངས་མོག་པོ་དེ་་་
ཕར་ལ་བསྐྲད་མཐར/མུན་ནག་གི་མཚན་མོ་རིང་བོ་རེ/ཚུར་ལ་དྲུད་དེ་འོངས་པས་ན༼ད་ནི་འོད་སྣང་
གི་བསླུ་བྲིད་ལའང་ཡིད་ཆེས་བྲལ་སོང”ཞེས་པ་དང་། ཚན་པ་དྲུག་པའི“ལྕགས་དྲའི་ཁང་མིག་གཅིག་
ཏུ༑ རྒྱ་སྟག་དམར་བོས་བགྲོད་མི་ཚར་བའི་རྒྱལ་ཁམས་ཤིག་ཤོང་ལ། མུ་མཐའ་བྲལ་བའི་འཇིག་རྟེན་
ན༑ སྦྲང་ནག་ཆུང་ངུ་གར་སོང་ས་རུ་གདོང་ཐུག་རྒྱག མིའུ་ཐུང་གཅིག་གིས་སོར་རྩེ་ཡིས། ཡངས་པའི་
ས་ཆེན་འདེགས་ནུས་ཤིང་། རྡུལ་ཕྲན་གཅིག་གི་དཀྱིལ་འཁོར་ན། ཙུ་ཏ་པ་ཡི་འཇིག་རྟེན་རེ།”ཞེས་
རྩོམ་པ་པོས་སྔར་སྲོལ་གྱི་བསམ་གཞིག་བྱེད་སྟངས་ལས་ལྡོག་པའི་ངང་ནས་སྟོན་ཁ་ལ་འབྲས་ལྡན་དུས་་
ཞེས་མི་འབོད་པ་དང་། དཔྱིད་ཀྱི་དཔལ་མོ་དེའང་ལག་པ་སྟོང་བ་ཉིད་ཡིན་པ། ཉིན་མོའི་འོད་སྣང་ལ་
ཡིད་མི་ཆེས་པ། དེ་བཞིན་དུ་ལྕགས་དྲའི་ཁང་མིག་ཅིག་ཏུ་བགྲོད་མི་ཚར་བའི་རྒྱལ་ཁམས་ཤིག་ཤོང་ལ།
རྡུལ་ཕྲན་གཅིག་གི་སྟེང་དུ་འཇིག་རྟེན་རེ་ཡོད་པ་སོགས་ཐེ་ཚོམ་དང་དོགས་པས་ཡོད་ཚད་སྔར་ཡོད་ཀྱི་
རྣམ་པ་ལྟར་མི་འཇོག་པར་སླར་ཡང་བསམ་གཞིག་དང་གདེང་འཇོག་གསར་བ་བྱེད་དགོས་པ་བསྟན།
ལྷག་པར་དུ་དུས་རབས་ཉེར་གཅིག་ནང་དུ་རྒྱལ་ཁབ་དང་མི་རིགས་གང་དང་གང་ཡིན་ཡང་ཕན་ཚུན་་
བར་གྱི་སྔོན་ཐོན་དང་རྗེས་ལུས་ཀྱི་དབྱེ་བ་དཔལ་འབྱོར་གྱིས་ཚད་འཇལ་པ་དང་། རིག་གནས་རྣམ་པ་
གཉིས། རིན་ཐང་ལྟ་བ་རྣམ་པ་གཉིས། བསམ་གཞིག་བྱེད་སྟངས་རྣམ་པ་གཉིས་ཀྱི་ས་མཚམས་ན་
འགྲེང་བའི་བོད་མི་རྣམས་ལ་མཚོན་ན་ང་ཚོས་ཡོད་ཚད་ལ་བསམ་གཞིག་གསར་བ་བྱེད་པ་དང༌།
གདེང་འཇོག་གསར་བ་བྱེད་དགོས་ལ། “ཡོད་ཚད་དཔྱོད་ཤེས་ཁྲིམས་རའི་འདྲི་གཅོད་བརྒྱུད་
དགོས”པ་ཡིན། ཐེ་ཚོམ་དང་དོགས་གཞི་ནི་རྟོག་དཔྱོད་པས་བདེན་དོན་ལ་སྙེག་པའི“ལམ་བྲོ”ཡིན་
ལ༑ ཐེ་ཚོམ་གྱི་སྟོབས་ཤུགས་འདི་ལ་བརྟེན་པས་འགྲོ་བ་མིའི་རིགས་ཀྱི་བསམ་བློའི་གོམ་ཁ་ནམ་ཡང་
སྡོད་མ་མྱོང་། ཧྥ་རན་སིའི་བསམ་བློ་བ་མོན་ཐེའེ( *#) ཡིས་ཀྱང“འཐུས་ཚང་གི་མགོ་བོ་དང་
ལྡན་པའི་མི་ཞིག་ལ་མཚོན་ན་ཐེ་ཚོམ་ནི་ཁོའི་ཆེས་ལེགས་པའི་སྔས་འབོལ་ཡིན”ཞེས་གསུངས། བོད་ལ་
མཚོན་ན་ཉེ་རབས་ཀྱི་རིག་པའི་དཔའ་པོ་དགེ་འདུན་ཆོས་འཕེལ་མཆོག་ནི་ཐེ་ཚོམ་གྱི་དགོངས་པ་ཅན་་
ནམ“ཀུན་ལ་དོགས་པ་ཟ”བའི་དཔེ་མཚོན་དུ་རུང་སྟེ་ཁོང་གི་དཔྱོད་ཤེས་ལས་འཁྲུངས་པའི་བསམ་བློ་
ཡིས་ང་ཚོའི་བོད་ཀྱི་བསམ་བློའི་ལོ་རྒྱུས་ཐོག་ཏུ་དུས་ཀྱི་མཚམས་འབྱེད་པའི་རྡོ་རིང་བསླངས་ཡོད་པར་་
• 69 •



，.
མ་ཟད། ང་ཚོ་ཕྱི་རབས་པ་རྣམས་ལའང“བསམ་བློའི་རང་དབང”གི་ཐད་ནས་ཇི་འདྲའི་བྱས་རྗེས་
རླབས་པོ་ཆེ་བཞག་ཡོད་ཨང་། མ་འོངས་གངས་ལྗོངས་འཛུགས་སྐྲུན་གྱི་བྱེད་པོ་སྟེ་བོད་ཀྱི་ཤེས་ཡོན་
ཅན་སྤྱི་དང་སྒོས་སུ་ན་གཞོན་རྣམས་ཀྱིས་བོད་སྤྱི་ཚོགས་གསར་བའི་ཆེད་དུ་སྔར་སྲོལ་ཡོད་ཚད་ལ་ཐེ་་་་
ཚོམ་དང་དོགས་སློང་གིས་བསམ་གཞིག་གསར་བའི་ལམ་དུ་ཞུགས་དགོས་ལ་སྲོལ་རྒྱུན་གྱི་དངོས་པོ་རེ་་་
རེའི་སྟེང་དུ“ཐེ་ཚོམ”གྱི་རྟགས་མཚན་གསལ་བོར་འགོད་དགོས་པ་ཡིན། སྤྱིར་བྱ་ཁྭ་ཏ་ནི་ཐན་བྱ་ཞིག་
ཏུ་བརྩི་བ་དང་། བྱ་ཁྭ་ཏས་སྐད་ངན་སྒྲོག་དུས་བཀྲ་མི་ཤིས་པའི་བྱ་བ་ཞིག་འབྱུང་བའི་སྔ་ལྟས་ཤིག་ཏུ་
འདོད་པ་ཡིན། འོན་ཀྱང་རྩོམ་པ་པོས“ད་ལྟ་བསམས་ན/ཁྭ་ཏ་རོག་པོའི་བྱ་སྐད་གཟན་པོ་དེས་ནི/
འདི་སྣང་གི་རང་གཤིས་ངོ་མ༼གྱེར་འདོན་བྱེད་པ་ཡིན་འདུག”ཅེས་བྱ་ཁྭ་ཏའི་ནག་ཉེས་ལ་དཀར་་་་་་
འདོན་བྱས་ནས་དེང་གི་བོད་སྤྱི་ཚོགས་ཀྱི་ཤེས་ལྡན་མི་སྣའི་ཁྲོད་དུ“སྐྱ་ཀ་ཁྲ་མོ”དང“ནེ་ཙོ”ཤིན་ཏུ་་་
མང་བ་དང་། བོད་མི་བྱིངས་ཀྱི་སློབ་གསོ་དར་སྤེལ་དང་བསམ་བློ་བཅོས་སྒྱུར་མ་ཐོབ་བར་དུ་ཁོ་ཚོས་
ཐོས་འདོད་པ་ནི་བྱ་འདི་རིགས་ཀྱི“སྙན་འཇེབས་ཀྱི་སྐད”( བསྟོད་གླུ་དང་བསྐྱར་ཟློས)དང་མཐོང་་་
འདོད་པ་ནི་བྱ་འདིའི་རིགས་ཀྱི་“ཕྱི་ཡི་མཛེས་པ”(ཕྱི་ལྡིར་ནང་སྟོང）ཡིན། འཚོ་གནས་ལ་ནམ་ཡང་
བསམ་གཞིག་གི་མདའ་ཁ་གཏོད་མཁན་ནི“གཟན་སྐད”དང“ཀུ་ཙ”སྒྲོག་པའི་ཁྭ་ཏ་སྐོར་ཞིག་ཡིན་་་་
པས༑ ཁྭ་ཏའི་གཟན་སྐད་འདིས“འདི་སྣང་གི་རང་གཤིས་ངོ་མ་གྱེར་འདོན་བྱེད་པ་ཡིན”པའོ།། རྒྱ་
ནག་གི་ལྔ་བཞིའི་ལས་འགུལ་སྐབས་ཀྱི་རིག་གནས་གསར་བའི་སྣེ་ཁྲིད་པ་སྐུ་ཞབས་ཧུའུ་ཧྲི་( Hig
མཆོག་གིས་རང་ཉིད་བྱ་ཁྭ་ཏའི་དཔེ་རུ་བཀོད་ནས་ཁེར་རྐྱང་གིས་གླུ་ཆུང་ཞིག་བླངས་ཡོད་དེ། “ང་
རང་ཞོགས་པར་སྔ་མོར་ལངས། གཞན་གྱི་ཁང་ཀླད་དུ་འགྲེངས་ནས་ཐན་སྐད་བསྒྲགས། ཁོ་ཚོ་ང་ལ་
སུན་སྣང་སྐྱེས་ཤིང་ང་ནི་བཀྲ་མི་ཤིས་པའི་ཐན་བྱ་ཞིག་རེད་ཟེར། ངས་སྐད་སྙན་ཕྱུངས་ནས་གཞན་ལ་
བསྟུན་མི་སྲིད།”གླུ་ཆུང་འདིའི་སྟེང་ནས་ཁོང་ནི་བྱ་ཁྭ་ཏ་ཞིག་ཏུ་སྤྲུལ་ནས“འདི་སྣང་གི་རང་གཤིས་ངོ་
མ་གྱེར་འདོན་བྱེད”བཞིན་ཡོད་པ་རྟོགས་ཐུབ། སྲོལ་རྒྱུན་གྱི་རིན་ཐང་ལྟ་བ་དང་ཀུན་སྤྱོད་ཀྱི་རྣམ་
གཞག་གཏོར་བ་ནི་ལས་སླ་མོ་ཞིག་གཏན་ནས་མིན། འདི་འགས་གཏོར་བྱེད་པ་ལ་དུས་རབས་ཀྱི་
བསམ་བློ་བ་མཁོ་ཞིང་ཆེས་མ་མཐའ་ཡང་བསམ་བློ་བ་གང་མང་ཞིག་གི་སྟོབས་ཤུགས་འདོན་དགོས།
དེ་བས་འཇར་མན་པ་ནེ་ཁྲེ་ཡིས“ལྕགས་ཀྱི་ཐོ་བའི་མཚན་ཉིད་རིག་པའི་བསམ་གཞིག་བྱས”། “རིན་་
ཐང་ཡོད་ཚད་གསར་དུ་ཚད་འཇལ་བྱ་དགོས་པར”བཞེད། “ཡ་གིའི་ཞིང་ཁམས་ན་མིག་ཆུ་མེད་པར་
བློ་མི་གཏོད་ལ༼མ་གིའི་དམྱལ་ཁམས་ན་གླུ་སྒྲ་མེད་པར་ཡིད་མི་ཆེས/འདི་ན་ཕོ་ཚོད་ཀྱིས་བཟོས་པའི་་
རྣམ་གཞག་འགའ་ཞིག༼མུན་པ་ནག་པོ་ཚལ་བར་གཤགས་པའི་ཤམ་བུ་བཞིན/མཚན་མོའི་རླུང་གིས་་་
ག་སར་བསྐྱོད”ཅེས་པས་སྲོལ་རྒྱུན་གྱི་རྣམ་གཞག་གི་བཙན་རྫོང་དུ་འགས་རྗེས་འཕངས་པ་ཇི་བཞིན་་་་
གས་གཏོར་བྱས་ཏེ་ཕྱིར་རྟོག་དང་ཐེ་ཚོམ་གྱིས“རིན་ཐང་ཡོད་ཚད་ལ་གསར་དུ་ཚད་འཇལ་བྱ་དགོས་་་
པའི”གཏིང་ཟབ་རྒྱ་ཆེའི་བསམ་བློ་བསྟན་ཡོད། ནེ་ཁྲེ་ཡིས་བསམ་བློ་བ་ནི་ངེས་པར་དུ“ཡོད་ཚད་
འགས་གཏོར་བྱ་ཐུབ་པའི་འཇིགས་རུང་གི་གཏོར་རྫས་ཤིག་ཡིན”ཞེས་གསུངས། དེ་བས་ཁོང་
: 70 •



རསབ་
གིས“བདག་ནི་མི་སྤྱིར་བཏང་བ་ཞིག་མིན་པར་འགས་རྫས་ཤིག་ཡིན”ཞེས་གསུངས། དེ་བས་ཁོང་
གིས་ཡེ་ཤུའི་ཆོས་ལུགས་ལ་མཚང་འབྱིན་བཏང་སྟེ“དཀོན་མཆོག་གཤེགས་སོང”ཞེས་དང་། “དཀོན་
མཆོག་གཤེགས་ཟིན། ཁྱོད་ཚོ་དུས་རྒྱུན་འགྲོ་སའི་ཆོས་ཁང་ནི་དཀོན་མཆོག་གི་དུར་ས་ཡིན། ཁྱོད་ཚོས་
མི་ཤི་རོ་ཞིག་ལ་གསོན་པོ་ལྟར་དུ་ཡིད་ཆེས་བྱས་ཏེ་རང་གིས་རང་ལ་མགོ་བསྐོར་གཏོང་བཞིན་ཡོད།
དོན་དངོས་སུ་ཁྱོད་ཚོ་ལ་དད་པ་གཏན་ནས་མི་འདུག”ཅེས་གསུངས་ལ། སྲོལ་རྒྱུན་གྱི་རིན་ཐང་ཡོད་
ཚད་གས་གཏོར་བྱས་ཏེ “རིན་ཐང་ཡོད་ཚད་ལ་གསར་དུ་ཚད་འཇལ་བྱ་དགོས་པའི”སྡོམ་ཚིག་བཀོད།
དེང་གི་སྤྱི་ཚོགས་ཀྱི་འཕེལ་རིམ་དང་དེང་རབས་ཅན་དུ་འགྱུར་བ་དང་བསྟུན་ནས་བོད་མའི་འཚོ་བའི་་
གནས་སྟངས་ལའང་སྣུམ་གྱིས་གོས་ཟིན་པ་ལྟར་དུ་འཕོ་འགྱུར་བྱུང་བ་དང་། ང་ཚོས་ཀྱང་རྙིང་སྐྱུར་
གསར་ལེན་བྱས་དང་བྱེད་བཞིན་ཡོད། འོན་ཀྱང་བསམ་བློའི་ཐད་ནས་ད་དུང་རིན་ཐང་ལྟ་བ་དང་མི་
ཚེའི་ལྟ་བ་བསམ་གཞིག་བྱེད་སྟངས། ཀུན་སྤྱོད་ཀྱི་རྣམ་གཞག་སོགས་ལ་འགྱུར་བ་བྱུང་མེད། དེ་བས་
བོད་མའི་ཕྱིའི་རྣམ་པ་དང་ནང་བསམ་པའི་བར་དུ་འགལ་བ་ཆེན་པོ་ཞིག་གནས་ཡོད་པ་ཡིན། ད་ལྟའི་
རིག་གནས་གསར་བ་གླེང་མཁན་གྱི་དེང་རབས་པ་དང་སྲོལ་རྒྱུན་སྨྲ་བའི་བར་གྱི“ཛ་དྲག་གི་འཐབ་
རྩོད”ཀྱང་འདི་ན་ཡོད། ངས་བསམ་ན་དོན་དུ་སྔ་མ་ནི་རིགས་རྟོག་གི་ཤས་ཆེ་བ་ཞིག་དང་ཕྱི་མ་ནི་
དུངས་ཞེན་གྱི་དབང་དུ་གྱུར་བ་ཞིག་རེད། འཚོ་གནས་འགྲན་རྩོད་ཀྱི་རྦ་རླབས་དྲག་ཏུ་འཕྱུར་བའི་
དུས་འདིར་ང་ཚོས་རྟོག་དཔྱོད་ཀྱིས་རིག་གནས་གསར་བའི་མ་ལག་ཅིག་གསར་འཛུགས་བྱ་རྒྱུ་ཡིན་་་་་་
ནམ། ཡང་ན་བརྩེ་དུང་གི་དབང་དུ་གྱུར་ནས་སྲོལ་རྒྱུན་རིག་གནས་ལ་རྐང་དྲི་བྲོ་བའི་བར་དུ་འཐམ་སྟེ་
སྡོད་རྒྱུ་ཡིན། འདི་ནི་རང་རེའི་བོད་ལ་མཚོན་ན་བཤོལ་མེད་འདམ་ག་ཞིག་རེད་ལ་འཆི་གསོན་གྱི་
འདམ་ག་ཞིག་ཀྱང་རེད། ད་ནི་ང་ཚོས་སྤྱན་ཟུང་སིམ་པོར་བཙུམ་ཞིང་ཕྱག་ཏུ་ཕྲེང་བ་བགྲང་སྟེ“མ་
འོངས་ལུང་བསྟན”གནང་རྒྱུ་མ་ཡིན་པར། བརྩེ་མེད་དངོས་ཡོད་མདུན་ནས་རྗེས་དཔག་ཚད་མའི་
རིག་པས“འགྲོ་བའི་ལམ་བུ”འཚོལ་བའི་དུས་ལ་བབས་བྱུང་། ད་ལྟ་ང་ཚོས་སྐུ་ཞབས་ཞོགས་དུང་
ལགས་ཀྱིས་གསུངས་པ་བཞིན“རྣམ་རྟོག་ཡོད་ཚད་ཀྱི་སྒོ་མོ་ཅིག་ཅར་ཕྱེས་ནས་ཐམས་ཅད་དོགས་གཞི་
དང་ཐེ་ཚོམ་ཟ་ཡུལ་དུ་བསྒོམས་ཏེ་རྟོག་དཔྱོད་ཀྱི་དྲི་བ་ཁྲི་འབུམ་འདོན། དེའི་མཚུངས་སུ་རང་ལ་
ཉམས་སད་དང་གསལ་འདེབས་བྱ་ཕྱིར། སོ་སོའི་བྲང་ཁོག་ཚལ་བར་གཤགས་ཏེ་དོན་སྙིང་ལྡན་མིན་ལ་
ལག་སྙོབ་ཡང་ཡང་བྱེད”དགོས་པ་ཡིན། དེའི་ཕྱིར་ང་ཚོས་ཀྱང་འདི་ལྟར་དྲི་བ་འདོན་པར་བྱ་སྟེ། འུ་
ཚོའི་མི་རབས་ནས་མི་རབས་བར་དུ་བརྒྱུད་ཡོང་བའི་ལམ་ལུགས་དང་གོམས་སྲོལ་ཡོད་ཚད་ད་ལྟ་མུ་་་
མཐུད་དུ་གནས་ཐུབ་པའི་རིན་ཐང་ཡོད་དམ་མེད། འུ་ཚོའི་གནམ་གྱིས་ས་བཀབ་པ་ལྟ་བུའི་སྔོན་བྱོན་
དམ་པ་རྣམས་ཀྱི་གསུང་ཡོད་ཚད་ད་ལྟ་ཚད་མ་ཡིན་ནམ་མིན། འུ་ཚོའི་སྐྱབས་སུ་འགྲོ་ཡུལ་གྱི་སྟོན་པ་
ནི་ད་ལྟ“སྐྱོན་ཀུན་ཟད་དང་ཡོན་ཏན་ཀུན་རྫོགས”ཤིག་ཡིན་ནམ་མིན། འུ་ཚོའི་ལས་དབང་དང་རྣམ་
ཤེས་ཀྱི་སྡོམ་ཚིག་དང་། དགེ་སྡུག་བཟང་ངན། ཡན་བཙོག་བཅས་ཀྱི་ཚད་གཞི་དེར་ད་ལྟ་ཡིད་ཆེས་
བྱེད་རུང་ངམ་མི་རུང་།
• 71 •



རིག་གནས་གང་ཞིག་འཕེལ་འགྱུར་གྱི་ཆོས་ཉིད་དང་མཐུན་ན་གནས་པའི་རིན་ཐང་ལྡན་ལ། གོང་
ཞིག་འཕེལ་འགྱུར་གྱི་ཆོས་ཉིད་དང་མི་མཐུན་ན་“བཤམ་སྟོན་ཁང”གི་གནའ་རྫས་ཉིད་དོ། རྩོམ་པ་
པོས་ཆེས་མཐའ་མའི་ཚན་པ་རུ“ཨ་ཁ་ཁ/ཡང་ན་མེ་ལོང་འགྱུར་འདུག/ཡང་ན་བཞིན་རས་འགྱུར་་་་་
སོང”ཞེས་རིག་གནས་ཀྱི་རིན་ཐང་ལྟ་བ་དེ་ཡང་དུས་དང་མཐུན་པའི་ངང་ནས་འགྱུར་ཆོག་པའི་དུས་་་
རབས་ཀྱི་དགོངས་པ་འབུར་དུ་ཐོན་པར་བྱས་ཡོད། སྤྱིར་མི་ནི་རིག་གནས་ཀྱི་ཐོན་འབྲས་ཡིན་པ་དང་།
རིག་གནས་ཀྱིས་མིའི་རིགས་ལ་ཞབས་འདེགས་སྒྲུབ་པ་ལས། མི་ནི་རིག་གནས་ཀྱི་བྲན་ཁོལ་དུ་གྱུར་ན་
མི་འགྲིག་པ་ཡིན། ་་་ ནུབ་གླིང་གི་མཚན་ཉིད་རིག་པའི་ལོ་རྒྱུས་ལ་བལྟས་ན“རིན་ཐང་གི་བརྗེ་
འགྱུར”(97 fZ #/jf+%）ནི་འགྱུར་ངེས་པ་ཞིག་རེད་ལ་འགྱུར་ཆོག་པ་ཞིག་ཀྱང་རེད། སྲོལ་རྒྱུན་
གྱི་རིན་ཐང་ཡོད་ཚད་ཉམས་དམས་སུ་འགྲོ་བཞིན་པའི་སྐབས་སུ་དུས་ཀྱི་དགོངས་པ་དང་བསྟུན་ནས་་་
གནའ་བོའི་ཆོས་ལུགས་དད་མོས་དང་། རིན་ཐང་གི་ལྟ་བ། བསམ་གཞིག་བྱེད་སྟངས། ཀུན་སྤྱོད་ཀྱི་
རྣམ་གཞག འཚོ་བའི་ཕུགས་བསམ་སོགས་འགྱུར་ཆོག་པ་ཞིག་གོ། དུས་རབས་བཅུ་དྲུག་པའི་སྐབས་ཀྱི་
འཇར་མན་གྱི་ཆོས་ལུགས་བཅོས་སྒྱུར་མཁན་ཐེན་ལུའུ་སར་དང་ཧྥ་རན་སིའི་ཆོས་ལུགས་བཅོས་སྒྱུར་་་་
མཁན་ཅོང་ཨེར་བེན( buxx)གཉིས་ཀྱིས«ཡེ་ཤུའུ་གསུང་རབ»ལ་དང་དུས་མཐུན་པའི་འགྲེལ་
བ་གསར་དུ་བརྒྱབ་པར་བརྟེན་ནས་ནུབ་གླིང་གི་ཤེས་རིག་གི་འཕེལ་རྒྱས་དེ་ད་ལྟའི་ཚད་འདིར་སླེབས་་
པར་འདོད་། སྤྱི་ཚོགས་ལ་འཕེལ་རྒྱས་མེད་པ་དང་འཕར་མེད་སོར་གནས་ཡིན་པའི་རྒྱུ་གཙོ་བོ་ཞིག་
ཀྱང་གོང་གི་འདི་ལྟ་བུའི་“རིན་ཐང་གི་བརྗེ་འགྱུར”དང་ལེན་མ་བྱས་པས་ཡིན། དེར་བརྟེན། ང་ཚོས་
ཀྱང་སྲོལ་རྒྱུན་གྱི་རིན་ཐང་ཡོད་ཚད་ལ་འགྲེལ་བ་དང་གདེང་འཇོག་གསར་དུ་གནང་སྟེ་དུས་རབས་ཀྱི་་
གོམ་འགྲོས་དང་མཐུན་ཞིང་འཇིག་རྟེན་པའི་འཚོ་བའི་འབྱིན་རྔུབ་དང་འཚམ་པའི་རིག་གནས་གསར་་
བ་ཞིག་སྐྲུན་རྒྱུ་ནི་གནད་ཀྱི་དམ་པའོ། །
མདོར་ན་བསམ་གཞིག་གསར་བའི་དགོངས་པ་མཐར་ཐུག་ནི“རིན་ཐང་ཡོད་ཚད་ལ་གསར་དུ་ཚད་
འཇལ་བྱ་དགོས་པ”འདི་ཡིན་ལ། དེང་གི་བོད་ཀྱི་ཤེས་ཡོན་ཅན་ཏེ་མི་རིགས་ལ་སྙིང་ནས་ཤ་ཚ་བ་ཞིག་
ཡིན་ན་འདིའི་སྟེང་ནས་རང་ཉིད་ཀྱི་རིན་ཐང་དང་མི་རིགས་ལ་འཇོག་རྒྱུའི་བྱས་རྗེས། བོད་དུ་སྐྱེས་
པའི་དོན་པོ་ཡང་མངོན་འགྱུར་བྱ་དགོས་པ་ཡིན་ནོ།།
ཟུར་མཆན།
(༡)*#: «*kt# - - - #Hiff%»( Du)p.18FE i# HERཀྱི་
ཟླ 1999#1 H K . ༢་་ེགོང་དུ་དྲངས་པའི་འཇར་མན་གྱི་བསམ་བློ་བ་ནེ་ཁྲེ་ཡི་གསུང་རྣམས་
ཁོང་གི«ཀུན་གཞིའི་དབང་ཐང རིན་ཐང་ཡོད་ཚད་ལ་སླར་ཡང་ཚད་འཇལ་བྱེད་པའི་ཚོད་ལྟ»
( «fgjཚོ& # {ཆུ—ED 9P {g #j # if ») དང«ཙ་ར་ཚེའུ་སེ་ཁྲ་བཞིན་སྨྲ་བ»
( «#4y # སྒྱུr|*41 Augi# »» ཞེས་པ་གཉིས་ལས་དྲངས་པ་ཡིན།
72



མྱོང་ཚོར་རིག་པའི་གླིང་ག (རྩོམ་སྒྲིག་འགན་ཁུར་བ། འཕགས་པ་ཐར)
ལད་མོ་དེ་ཡང་སྙན་ངག་སློབ་པའི་ཐོག་མའི་
སྦྱོང་བ་ཤིག་མ་རེད་དམ།
རྡོ་རྗེ་རྒྱ་མཚོ། ( ལན་གྲུ)
སྙན་ངག་ནི་ཡིད་ཀྱི་ཚོར་འདུ་དྲག་པོ་ཞིག་དང་། འཚོ་བའི་ཉམས་མྱོང་ཟབ་མོ་ཞིག་ཡི་གེར་བྲིས་ལ་
དབྱངས་སུ་ཡང་གྱེར་ནས་ཆོག་པ་ཞིག་ལ་སྟེ། དེའི་ཚོར་འདུ་དང་ཉམས་མྱོང་ནི་ནང་སེམས་ཁམས་ཀྱི་
མྱོང་ཚོར་ཤིག་ལགས་པས། གཞན་དང་གཞན་གྱིས་ལད་མོ་བྱེད་དཀའ་བར་འདུག་ནའང་། དེའི་ཚིག་
གི་འགྲོས་དང་། སྡེབ་སྦྱོར་གྱི་ལྕི་ཡང་། དབྱངས་ཀྱི་འདེགས་འཇོག་ལ་སོགས་ཕྱིའི་རྣམ་པ་ཙམ་དེ་ཡང་
གཏན་ནསས་ལད་མོ་མི་ཆོག་པའམ་མི་ཐུབ་པ་ཞིག་ག་ལ་ཡིན་ཡང་། གནད་ཀ་ནི་ལད་མོ་བྱས་པ་ནས་
བཟུང་། ཡུན་གྱིས་རང་གི་ཐུན་མིན་གྱི་ཁྱད་ཆོས་འབར་བའི་རྩོམ་གཤིས་ཤིག་ལ་འབད་པའི་ལམ་དུ་
ཞུགས་ནས་གསར་གཏོད་ཐུབ་མིན་གྱི་གནད་དོན་དེ་ཐག་གཅོད་ལེགས་པོ་བྱེད་རྒྱུ་དེ་ལ་ཐུག་ཡོད།
དེ་ལྟ་མོད་ཀྱང་། ལད་མོ་ཞེས་གླེང་ཚེ་ཀུན་གྱིས་སྐྱོན་མཚང་ཐན་ལྟས་ཞིག་ཏུ་བཟུང་ནས། སྣ་གཉེར་
མིག་ལོག་གང་མང་བྱེད་སྲིད་ཀྱང་། མཐའ་གཅིག་ཏུ་མཁོ་མེད་ཅིག་ཏུ་རྩིས་ནས་རྡོག་བརྫིས་བྱེད་
དགོས་པའི་ངེས་པ་མ་རྙེད་དེ། ངོ་མ་དེ་འདྲ་ཞིག་ཡིན་ན། སྒྱུ་རྩལ་ཡོད་ཚད་ཀྱང་ལད་མོ་ལས་བྱུང་།
ཞེས་གནའ་བོའི་ཀུ་རུ་སུའི(t# #) མཁས་དབང་ཨ་ལིས་སུ་ཧོད( 5E #*#) ཀྱི་གསུངས་་་་
དེ་དང་། ལད་མོ་མི་ཤེས་ན། གསར་གཏོད་ཀྱང་ཡོད་མི་སྲིད། ཅེས་རྒྱའི་དེང་རབས་མཁས་ཆེན་ཧོས་
ཧྲི( #Hi) ཡི་གཏམ་དེ། མཐའ་ན། འཇིག་རྟེན་བྱ་བ་ལད་མོ། ལད་མོ་ལས་ནི་གང་མཁས། ཞེས་
པའི་བོད་མའི་ངག་རྒྱུན་གྱི་བཤད་སྲོལ་དེ་ཀུན་ལ་རྒྱུ་མཚན་ཅི་ཞིག་ཡོད།
ཡང་ན། སྙན་ངག་སྒྱུ་རྩལ་མིན་པས་ལད་མོ་ལས་བྱུང་དོན་མེད་དང་། སྙན་ངག་ནི་ལྟོས་མེད་ཀྱི་
གསར་གཏོད་རྐྱང་རྐྱང་ཞིག་དང་། སྙན་ངག་ནི་འཇིག་རྟེན་བྱ་བ་རུ་མི་གཏོགས་སོ། ཞེས་འཆལ་
གཏམ་རེ་བཤད་ནས་སྡོད་རྒྱུ་ལས་ཅི་བྱ།
ལད་མོ་ལས་མཆེད་པའི་རིག་པ་ཡིས་འཛམ་གླིང་སྤྱིའི་འཕེལ་རྒྱས་ལ་ཕྱག་རྗེས་རླབས་ཆེན་གང་མང་
བཞག་རབས་ཀྱི་གཏམ་རྒྱུད། ཉིན་ནས་ཟླ་དང་། ཟླ་ནས་ལོ་ལ་བཤད་ཀྱང་མི་ཚར་མོད་ཀྱང་། ཟུར་
བསྟན་ལེབ་མཐོང་དང་། ཡང་ན་གཅིག་ཤེས་ཀུན་གྲོལ་གྱི་དོད་དུ་རེ་གཉིས་དྲངས་ན། ཚན་རིག་པ་
ཉོའུ་ཏུན( +ff）གྱིས་སྡོང་མགོའི་སིལ་ཏོག་ས་ལ་འཐོར་བའི་རྣམ་པ་དེ་མཐོང་འཕྲལ། སིལ་ཏོག་
གནམ་ལ་མི་ཡར་བར་ས་ལ་འཐོར་འགྲོ་དོན་ཅི་ཡིན་སྙམ་པའི་དོགས་བློ་སྐྱེས་པ་དང་ལྷན་དུ། ཚུལ་དེ་
ལ་ལད་མོ་བྱས་ནས་ཚོད་ལྟ་བྱེད་འདོད་ཀྱི་བློ་སྒོ་ཕྱེས་ནས། ཚོད་ལྟ་གང་མང་བྱས་མཐར། ས་སྒང་ལ་
• 73 .



བསྐལ་བ་ཡ་ཐོག་ནས་ཡོད་པའི་འཐེན་ཤུགས་ཀྱི་རང་བཞིན་དེ་ཐོག་མར་རྙེད་ནས། ཚན་རིག་འཕེལ་
རྒྱས་ལ་གསར་གཏོད་ཀྱི་ཕྱག་རྗེས་གང་མང་བཞག་པ་རེད། ཡང་ཁ་ལས་ལེའོ( {juFJu） ཡིས་ཧོ་
ལད( f##)ཀྱི་ཆུ་ཤེལ་བཟོ་བ་ཞིག་གི་ཐག་རིང་ཙམ་མཐོང་བའི་ཤེལ་མིག་ཅིག་བཟོས་རབས་ཐོས་་་་
པ་དེའི་ཐབས་ཤེས་ལ་ལད་མོ་བྱས་ནས་རྒྱང་མཐོང་ཆོས་སྔ་ཤོས་དེ་བཟོ་སྐྲུན་བྱས་པ་ལ། ཚང་མས་འདི་
ནི་ལད་མོ་ཤིག་རེད་ལ། གསར་སྐྲུན་རླབས་ཆེན་ཞིག་ཀྱང་རེད། ཅེས་བསྟོད་བསྔགས་ཀྱི་མེ་ཏོག་གཏོར་
，
，
ལད་མོ་ཤེས་ན། ལད་མོ་ལས་གསར་གཏོད་ཀྱི་བློ་སྣེ་དེ་འདྲ་རྙེད་རབས་ཡོད་ལ། མ་ཤེས་སྤྲེའུས་མིའི་
ལད་མོ་བྱས་ནས་ཆང་ལ་རོལ་བའི་ལད་མོ་དེ་ནི་རྔོན་པའི་རྙི་བར་ཚུད་པའི་རྒྱུ་བཞིན་གླེན་དྲའི་འཆིང་་་་
རྒྱ་ལས་ཐར་ཐབས་མེད་དོ། །
རི་མོ་བས་རང་བྱུང་ཁམས་ཀྱི་རི་ཀློང་ནགས་ཚལ་ལ་སོགས་ལ་ལད་མོ་བྱས་ནས་བྲིས་པ་མིག་དབང་
འཕྲོག་པའི་ཚོན་རིས་སྣ་ཚོགས། དབྱངས་མཁན་གྱིས་སེམས་ཅན་གྱིས་ཟིན་ཅིང་མ་ཟིན་པའི་སྒྲ་སོགས་
ལད་མོ་བྱས་ནས་ཕབ་པ་ན་དབང་འགུག་པའི་རོལ་དབྱངས། འཁྲབ་མཁན་གྱིས་སེམས་ཅན་གྱི་འགྲོ་
འདུག་ཉལ་ཆགས་དང་ངལ་རྩོལ་བྱེད་སྟངས་སོགས་ལ་ལད་མོ་བྱས་ནས་སྟོན་པ་ཡིད་དབང་འཁྲིད་་་་་་
པའི་བྲོ་གར་སོགས་ལད་མོ་ལས་བྱུང་བའི་སྒྱུ་རྩལ་གྱི་རིགས་དབྱར་གྱི་མེ་ཏོག་འཐུ་འཐུ་བྱས་ནས་འཇོག་
རྒྱུ་ཡོད་ན། སྒྱུ་རྩལ་རྩོམ་རིག་གི་བྱེ་བྲག་སྙན་ངག་ཀྱང་ལད་མོ་བྱེད་མི་ཆོག་རྒྱུ་མེད་སྙམ་ལ། སྙན་ངག་
གི་རྩོམ་གཤིས་དང་འགྲོས་སྟངས་གསར་བ་རེ་རེ་ཡང་ཐོག་མར་ལད་མོ་ལས་བྱུང་བའི་གསར་གཏོད་་་་
ཅིག་སྟེ། ལད་མོ་ཡིས་ཚན་རིག་འཕེལ་རྒྱས་ཐད་ལ་བཞག་པའི་རྟགས་ཐམ་གོང་གསལ་ལྟར་དང་། སྒྱུ་
རྩལ་རྩོམ་རིག་གི་གསར་གཏོད་ལ་རྟགས་ཐམ་བཞག་ཡོད་པ་ཡང་། ང་ཚོས་རིང་གཏམ་མི་བཤད་ཉེ་
གཏམ་དང་། གནའ་གཏམ་མི་སྨྲ་ད་གཏམ་ཞེས་པའི་དཔེ་ལྟར་ཀུན་ལ་ཆ་རྒྱུས་ཡོད་ཀྱི་གཏམ་འགའ་
བཤད་ན། “ལྔ་བཞིའི”ཚུན་ནས་དར་བའི་རྒྱའི་གསར་རྩོམ་རྩོམ་རིག་ཡོད་དོ་ཅོག་ཕྱི་གླིང་རྩོམ་རིག་རེ་
རེའི་ཐད་ནས་ལད་མོ་བྱས་ཐོག སྲོལ་རྒྱུན་རིག་གནས་རྩ་བ་བྱས་ཏེ་གསར་གཏོད་བྱས་ཏེ་གསར་གཏོད་
བྱས་པ་རེད། ཅེས་དེང་སྐབས་ཀྱི་མཁས་ཆེན་ཧོས་རྡོ་སོགས་ཀྱིས་གསུང་ལ། ཁོང་ཉིད་ཀྱིས་ཀྱང་ཁོང་
གིས་བརྩམས་པའི་གསར་རྩོམ་སྙན་ངག་དང་། སྒྲུང་གཏམ། འཁྲབ་གཞུང་སོགས་ཀྱང་ཕྱི་གླིང་བའི་
བརྩམས་ཆོས་ཀྱི་འགྲོས་སྟངས་ལ་ལད་མོ་བྱས་ནས་རང་གི་ཐུན་མིན་གྱི་རྩོམ་གཤིས་ཤིག་གསར་གཏོད་་་་
བྱས་པར་བཤད། ཡང་རྒྱའི་སྙན་ངག་པ་གྲགས་ཅན་ཨེ་ཆིན( *#）གྱི་རྩོམ་གཤིས་གསར་བ་དེ་ཡང་
ཧྥ་རན་སའི་མངོན་སུམ་རིང་ལུགས་པའི་སྙན་ངག་མཁན་པོའི་རྩོམ་གཤིས་ལ་ལད་མོ་བྱས་ནས། ཀྲུང་
གོའི་རིག་གནས་ཀྱི་སྙིང་བཅུད་རྐང་རྩར་བཟུང་སྟེ། དུས་རབས་ཀྱི་འཕེལ་འགྲོས་དང་མཚམས་ཤིང་རྒྱ་
ཆེའི་ཀློག་པ་པོའི་འདོད་མོས་དང་མཐུན་པའི་རྩོམ་གཤིས་གསར་བ་ཀུན་གྱིས་གདེངས་འཇོག་ཆེས་མཐོ་
བ་ཤིག་གསར་གཏོད་བྱས་པ་རེད། །
ལད་མོ་ནི་སྙན་ངག་སྦྱངས་པའི་ཐོག་མའི་གོམ་འགྲོས་རེད་ལ། གསར་གཏོད་ཀྱི་མེ་སྟག་འཆར་བའི་
bརྒྱ་
• 74 •



བརྡར་ཁ་ཞིག་ཀྱང་རེད།
སྤྱིར་ང་ཚོས་ཀྱང་སྙན་ངག་སྦྱངས་པའི་ལས་དང་བོ་བ་རྣམས་ལ«མེ་ལོང་མ》རྨང་གཞི་བྱས་པའི་
སྟེང་ནས་ཁྲིད་པ་དེ་ཡང་ལད་མོ་བྱས་ནས་སྦྱངས་པ་ཞིག་གཏན་ནས་མིན་ཞེས་ཅིས་ཀྱང་ཟེར་དཀའ་སྟེ།
དོན་རྒྱན་དང་སྒྲ་རྒྱན། གབ་ཚིག་རྒྱན་གྱི་རྩ་བའི་དཔེ་བརྗོད་རེ་རེ་ལ་ཐོག་མར་ལད་མོ་བྱས་ནས་སྙན་
ངག་གི་འབྲི་རྩོམ་སྦྱང་བ་ཡིན་ལ། བྱང་ཆ་ཅུང་ཙམ་ཐོན་ཚེ། རྩོམ་པ་པོ་རེ་རེས་རང་རང་གི་བློ་མོས་
དང་དགའ་ཕྱོགས་གཙོ་བྱས་ཏེ། སྙན་ངག་གི་རྩ་བའི་སྦྱོར་ལུགས་དང་མི་འགལ་བར་བྱས་ཤིང་། སྙན་
ངག་སྦྱང་རྩོམ་གྱི་ཁྲོད་ནས་རིམ་གྱིས་རང་གི་ཁྱད་ཆོས་འབུར་དུ་ཐོན་པའི་རྩོམ་གཤིས་རེ་རེ་གསར་་་་་་
གཏོད་བྱས་པར་སེམས། འོན་ཀྱང་། ལད་མོ་དེ་ཡང་ཚིག་དང་དོན་དང་སྦྱོར་སྟངས་སོགས་འགྱུར་བ་
མེད་པའི་བརྐུས་བཤུ་ཤིག་ཡིན་མི་སྲིད་དེ། སྙན་ངག་རེ་རེ་ལ་ཚིག་དམ་ལྷོད་དང་། དྲང་འཁྱོག དོན་
མངོན་ལྐོག་དང་། གོ་དཀའ་སླ་བཅས་ཀྱི་ཁྱད་པར་རང་ཤུགས་སུ་ཆགས་ནས་རྩོམ་གཤིས་སྣ་སྣེ་མོར་
གྱེས་པ་ཡིན་ལ། བརྩམས་ཆོས་རེ་རེའི་ཁོངས་སུ་ཡང་རྩོམ་པ་པོའི་དགའ་སྐྱོ་ཆགས་སྡང་དང་ལྟ་བ་འདུ་
ཤེས་སོགས་མར་ཁུ་བཞིན་སིམ་ཡོད་པར་ངེས།
རང་རེའི་རང་མོས་སྙན་ངག་ཡང་ཐོག་མར་ཕྱི་གླིང་དང་རྒྱ་མི་རིགས་ཀྱི་གསར་རྩོམ་སྙན་ངག་གི་
ཚིག་འགྲོས་ལ་ལད་མོ་བྱས་པ་ནས་འཆར་བའི་གསར་གཏོད་ཀྱི་རིག་པ་ཞིག་མིན་ཞེས་ཁས་མི་ལེན་དོན་
མེད་ལ། དེ་ལ་ཡང་སྲོལ་རྒྱུན་སྙན་ངག་གི་བཅུད་ཀྱིས་ཕྱུག་ཅིང་། བོད་མིའི་དངོས་བབས་འཚོ་བ་ཡི་
དོན་དང་མཐུན་ལ། དུས་རབས་འཕེལ་འགྲོས་ཀྱི་འགྲོས་དང་མཚམས་པའི་སྙན་ངག་ཐད་ཀྱི་གསར་
གཏོད་ཅིག་མིན་ཞེས་སུས་སྨྲ། །
དེ་བས། ལད་མོ་ཡང་ཆེས་སྤྱིར་བཏང་བའི་བརྐུས་བཤུས་དང་ག་ལ་འདྲ་སྟེ། དེ་ནི་རིག་པ་ཁྱད་པར་
བ་ཞིག་ལགས་ཏེ། ལད་མོ་བྱེད་པ་དེ་ཡང་ལེགས་ཉེས་འདོར་ལེན་གྱི་བརྒྱུད་རིམ་ཞིག་དང་སློབ་སྦྱོང་གི་
བྱེད་ཐབས་ཤིག ཡང་ན་སྙན་ངག་སྦྱངས་པའི་ཐོག་མའི་གོམ་འགྲོས་ཤིག་ཀྱང་རེད། ལད་མོ་ཤེས་ན་
གསར་གཏོད་ཀྱི་འབྲས་བུ་སྨིན་ངེས་ལ། མ་ཤེས་ན་ལད་ཟློས་ཀྱི་མི་ཁར་ཚུད་ནས་འཆི་ཉེན་ཡང་ཡོད་
པས། དེ་ནི་གསར་གཏོད་ཀྱི་རིག་པ་སྦར་བྱེད་ཀྱི་མེ་རྡོ་ཞིག་ཡིན་ལ་རང་མཆུ་སྡོམ་པའི་རྨུ་ཐག་ཅིག་
ཀྱང་ཡིན་སྲིད།
ད་ལྟ། སྙན་ངག་ལ་ཡང་ལད་མོ་བྱེད་ཆོག་མིན་གྱི་རྩོད་པ་རེ་ཉིས་ཡོད་ཀྱང་། ལད་མོ་ཞེས་གླེང་ཚེ་
མཐའ་གཅིག་ཏུ་གླེན་རྟགས་ཐ་ཆད་ཅིག་ཏུ་བཟུང་ནས་རྡོག་བརྙན་བྱེད་དོན་མེད་ལ།ལྷག་ཏུ་སྙན་ངག་
གསར་སློབ་པ་ལ་ཐབས་དེ་ཡང་མི་མཁོ་རྒྱུ་མེད་སྙམ་མོད། འོན་ཀྱང་། མི་སུ་ཞིག་ཡིན་རུང་ལད་མོ་
ལས་གསར་གཏོད་ཀྱི་བློ་སྣེ་འཚོལ་ནུས་མིན་དང་རང་ཚུགས་ཐུབ་པའི་གསར་གཏོད་ཀྱི་གྲུབ་འབྲས་
བརྩོན་ལེན་ཐུབ་མིན་གཙོ་བོར་མི་འཛིན་པར། ལད་མོ་ཁོ་ནའི་སྟེང་ནས་མི་ཚེ་སྐྱེལ་ཐབས་བྱེད་པ་དེ་
ཅིས་ཀྱང་འོས་མ་ཡིན་ནོ།།
• 75 •



དཔྱད་རྩོམ་མུན་འཇོམས་སྒྲོན་མེ། ( རྩོམ་སྒྲིག་འགན་ཁུར་བ།བསོད་ནམས་དར་རྒྱས)
བརྒལ་དཀའ་བའི་མྱ་ངམ་ཐང་།
དཔྱད་གཏམ་རིང་མོ«སྙན་ངག་གི་གསང་མྱུལ་བ་ཞིག་གི་ཟིན་ཐོ»ལས་ཁག་གསུམ་པ།
སྐྱབས་ཆེན་བདེ་གྲོལ། ( རྨ་ཆུ)
ཆུ༌ཅ་ཆ་༩༠༤•ཆུ• •་ཉམས་ཆུ་རི་ཆུ•ཆུ•ཆའུ་• •ཉ:44:༤༩༣:༤.
གླེང་གཞི།
སང
སྨིག་རྒྱུ་ལང་ལོང་གི་གསེབ་ཏུ་འཕྲོས་པའི་ཉི་འོད་ཟ་ཟི་དེས་ཁྱོད་ཀྱི་ཉམ་ཐག་པའི་མིག་ཟུང་ལ་ཇི་
ལྟར་བསླུ་བྲིད་གཏོང་བཞིན་ཡོད་དམ། སྐྱེ་བོ་ཀུན་གྱིས་འོད་སྟོང་ལྡན་པར་ངོས་འཛིན་པའི་དུས་རབས་
ཉེར་གཅིག་པ་ནི་བདག་ལ་མཚོན་ན་ནད་ཡམས་དང་ཚ་གདུག་གིས་བཏུམས་པའི་དུར་ཐང་ཆེན་པོ་་་་
ཞིག་དང་གཉིས་སུ་མ་མཆིས་ལ་དེའང་གླེགས་བམ་མཐའ་དག་གློག་ཀླད་ཀྱིས་ཁྱུར་མིད་དུ་བཏང་ཞིང་་་་
བརྩེ་བ་ཡོད་ཚད་དངུལ་ལོར་གྱིས་བཙོན་དུ་བཅུག་པ་དེས་ཀྱང་ངང་ཚུལ་འདི་གསོན་ཉམས་དང་ལྡན་་་་
པར་ཁྱོད་ཀྱི་མཐོང་ལམ་དུ་བཤམས་ངེས། ཁྱད་པར་དུ་སྒྱིད་ལུག་དང་བཅས་འགུལ་བཞིན་པའི་སྙན་
ངག་པ་དག་གི་སྨྱུ་གུའི་སག་སྒྲའི་འོག་ཏུ་འཇིག་རྟེན་སྤྱིའི་མཛེས་པ་མཐའ་དག་ཉམས་རྒུད་དམ་རུལ་་་་་
སུངས་ཀྱི་ངོ་བོར་གྲུབ་ཅིང་ཁོ་ཚོས་དུས་ནམ་ཡང་སྨྲེ་ངག་ནི་རང་སེམས་ཀྱི་གླུ་སྒྲ་དང་བློ་ཕམ་ནི་འཚོ་་་་
བའི་དོན་སྙིང་ཏུ་བརྩིས་ཚར། ཁོ་ཚོས་འཇིག་རྟེན་ལ་འཛིན་པའི་རྣམ་འགྱུར་ཡོད་ཚད་ལོག་སྤྱོད་དང་
ཐེ་ཚོམ། ཡི་མུག་སོགས་ཀྱི་ཁོངས་སུ་བསྡུ་ཆོག་པས་ན་ཕྲན་གྱིས་འདིར“བརྒལ་དཀའ་བའི་མྱ་ངམ་
ཐང”ཞེས་པ་ཁོ་ཚོའི་སེམས་ལྗོངས་ཀྱི་མཚོན་བྱེད་དུ་བཀོད་པ་ཡིན། །
ཐ་སྙད་ཀྱི་ཕུང་བོ་གཏོས་ཆེ་བ་ཞིག་གི་བྲན་གཡོག་ཏུ་གྱུར་བའི་སྨྱུག་ཐོགས་པ་དེ་དག་ཇི་ལྟར་འོད་
དང་མུན་ནག་གང་རུང་གིས་ཁྱུར་མིད་དུ་གཏོང་ངམ། དཀའ་སྡུག་གི་རྔུལ་ཆུ་གསེར་དངུལ་ཞུ་བའི་
ཐིགས་པ་བཞིན་འཛག་ནས་སྲ་མཁྲེགས་ཀྱི་རུས་པའང་བརྟོལ་བར་བྱས། ངོ་འབག་སྦར་མོས་འབྲད་
ནས་རང་གཤིས་དང་འགྲོགས་པའི་ལྷན་སྐྱེས་ཀྱི་མཛེས་སྡུག་གསར་བར་འདོད་ནའང་སྐྱི་ལྤགས་མཐུག་་
པོ་ཟོལ་བཅོས་སྣ་ཚོགས་ཀྱིས་གྱོང་བར་བྱས་འདུག སྙན་ངག་ཡ། གནས་ལུགས་ཇི་སྙེད་ཅིག་གི་རྐྱེན་
པས་བདག་གིས་སྔར་བཞིན་ཁྱོད་ལ་ཐེ་གཏོགས་བྱེད་དགོས་བྱུང་།
• 76 •



དང་པོ། སྐད་ཆར་མཁས་པའི“སྙན་ངག་པ”
སྙན་ངག་ནི་སྐད་ཆའི་སྒྱུ་རྩལ་ཞིག་ཡིན་ཡང་སྐད་ཆའི་སྒྱུ་རྩལ་གཅིག་པུ་ག་ལ་ཡིན། སྐད་ཆ་བཤད་
པར་ཀུན་ནས་སྤྲོ་བའི་མི་རེ་འགས་རྒན་པོ་ཁ་བདེ་ཚོ་ལྟར་འགྲིག་འགྲིག་གི་ཚིག་ཕྲེང་རེ་ཝུ་བ་བཞིན་་་་་་
འཕྱུར་དུ་བཅུག་རྗེས་སྙན་ངག་ཅིག་འཁྱོངས་སོང་སྙམ་པའི་སྐྱིད་ཉམས་ཤིག་ལོངས་སུ་སྤྱོད་ཀྱིན་་་་་་་་
འདུག ཁྱེད་ཀྱིས་ཞིབ་མོར་གཟིགས་དང་། ཁོ་ཚོ་ཆབ་སྲིད་པའི་གྲལ་དུ་འཚངས་ཏེ་འདུག་སྟེགས་རེ་
འགའི་མཐའ་འཁོར་དུ་འཕྲུལ་ཆས་བཞིན་འགུལ་ཐུབ་པ་འདིས་ཁོ་ཚོ་ནི་རང་གཤིས་བོར་ཞིང་སྟོབས་་་་
ཤུགས་ཉམས་པའི“ཅ་ལག”ཅིག་ལས་གཞན་ཅི་ཡང་མིན་པ་ར་སྤྲོད་བྱེད་ནུས། ཁོ་ཚོས“ང་སྐྲག་
གི”དང་“མུན་པ་སྔར་ལས་ཇེ་མཐུག་རེད”ལྟ་བུའི་ཚོར་བ་བཅོས་མའི་ཕྱིར་ཏུ་སྐད་ཆ་བཤད་ཀྱིན་ཡོད་
ལ་ཚོར་བ་བཅོས་མ་དེ་གཞན་ལ་སྦ་གསང་བྱེད་པའི་ཕྱིར་ཏུ་རང་ཉིད་ཀྱིས་སྙན་ངག་ལ་དུངས་ཞེན་་་་་
ཚད་མེད་བཅངས་ཡོད་ཁུལ་ཡང་བྱེད་ཀྱིན་ཡོད། འོན་ཀྱང་བདག་གིས་འདི་ནས་ཁོ་ཚོའི་མཚང་ཡོད་
ཚད་དམར་རྗེན་དུ་བརྟོལ་རྒྱུ་ཡིན་པར་མ་ཟད་བློ་ཐག་རྦད་ཆོད་ཀྱིས་ཁོ་ཚོའི་ཁ་གཏད་དུ་ལངས་ཏེ་་་་
སྙན་ངག་ཅེས་པའི་མཁར་རྫོང་འདི་བརྟན་སྲུང་བྱ་རྒྱུ་ཡིན།
སྙན་ངག་པ་བསམ་པའི་ཞིང་ཁམས་དང་ཚེ་སྲོག་གི་སྟོབས་ཤུགས་ཀྱིས་དྲེགས་ཏེ་རང་བྱུང་གི་ཆོས་
ཉིད་ཐམས་ཅད་དང་ངོ་བོ་གཅིག་ཏུ་གྱུར་བའི་དུས་སུ་ལྕགས་ར་ཆུང་ཆུང་རེའི་ནང་དུད་འགྲོ་ལྟར་འཚོ་
བཞིན་པའི་འཇིག་རྟེན་པ་གཞན་དག་ཇི་འདྲའི་ངོ་ཚ་དགོས་པ་ཞིག་དང་ཉམ་ཆུང་བ་ཞིག་རེད་ཨང་།
འོན་ཀྱང་སྐད་ཆར་མཁས་པའི༌སྙན་ངག་པ”དེ་ཚོས་རང་ཉིད་ནི་སྲིན་འབུ་ཆུང་ཆུང་ཞིག་དང་འདྲ་་་
བར་སྤྱི་ཚོགས་ཀྱི་གྲུབ་ཆ་ཕྲན་བུ་ཞིག་ཡིན་པ་རྩ་བ་ནས་མི་ཤེས་པར་རང་གི་རྣམ་ཤེས་དང་འབྲེལ་་་་་
མེད་པའི་སྐད་ཆ་དག་ཕྱིར་འབྱིན་གྱིན་ཡོད། དེ་ནི་མགྲིན་པ་ཡན་ཆད་ཀྱི་སྐད་ཆ་ཞིག་རེད་དེ་ཁོ་ཚོའི་
བསམ་གཞིགས་དང་བརྩེ་དུངས་ཀྱི་དབང་རྩ་དག་གིས་ངལ་གསོ་དྲགས་ཏེ་གཉིད་ཀྱི་བདེ་བའང་མྱོང་་་
ལ་ཉེ།
གསལ་བོར་བཤད་ན་སྙན་ངག་པ་དང་སྐད་ཆར་མཁས་པའི“སྙན་ངག་པ”གཉིས་ཀྱི་རྩ་བའི་ཁྱད་
ཆོས་ནི་འདི་ལྟ་སྟེ།
༡. སྙན་ངག་པ་རྣམས་ཀྱིས་སྐད་རིགས་གང་གི་ཐ་སྙད་ལ་དབང་འབྱོར་ཆེ་དྲགས་པའི་རྐྱེན་གྱིས་དེ་
ལས་ཕར་འགོངས་པར་བརྩོན་གྱིན་ཡོད་ལ་དེ་དང་བསྟུན་ནས་སྐད་ཆས་རང་གི་སེམས་གཤིས་ཀྱི་་་་་
འཇིག་རྟེན་གཏན་ནས་མཚོན་མི་ཐུབ་པའི་སྣང་ཚུལ་ཡང་འབྱུང་གིན་ཡོད་པས་སྨྲ་བསམ་བརྗོད་འདས་
ཀྱི་སྡུག་བསྔལ་མྱོང་བཞིན་ཡོད། དེ་ལས་ལྡོག་སྟེ་སྐད་ཆར་མཁས་པའི“སྙན་ངག་པས”ཐ་སྙད་ཀྱི་
ཁོངས་ནི་འཛད་མཐའ་མེད་པ་ཞིག་དང་སྐད་ཆ་ནི་སྙན་ངག་གི་སྲོག་རྩ་ཡོད་ཚད་རང་ཤར་རང་གྲོལ་་་་
ཏུ་བྲིས་པ་ཡིན་ལ་སྐད་ཆར་མཁས་པའི“སྙན་ངག་པས”ནན་ཏན་དང་ཨུ་ཚུགས་ཀྱིས་བྲིས་པ་རེད།
• 77 •



དེས་ན་སྙན་ངག་གི་ཕྱོགས་ལ་ཡོད་ཚད་འབུལ་རྒྱུ་ཧ་ཅང་ཁག་པོའི་གནས་སུ་གྱུར་བའི་དེང་གི་དུས་
འདིར་དོན་དམ་གྱི་སྙན་ངག་པ་སུ་ཞིག་ཡོད། འགག་འཕྲང་རེ་རེའི་བར་དུ་ལྷུང་དུས་ང་དང་ཁྱོད་ནི་
སྙན་ངག་པ་མ་ཡིན་ལ་ཁོ་དང་ཁོ་ཚོའང་སྙན་ངག་པ་མ་རེད། འོན་ཀྱང་ང་ཚོས་རང་ཉིད་སྙན་ངག་པ་
ཞིག་ཏུ་འགྱུར་བར་འབད་བརྩོན་བྱེད་དགོས་ལ་དུས་རབས་ཀྱི་རྨ་ཁ་གསོ་བའི་སྙན་ངག་པ་འཁྲུངས་་་་་
པར་རེ་སྒུག་ཀྱང་བྱེད་དགོས།
སྙན་ངག་པས་སྡང་སེམས་དང་བཅས་ཐ་སྙད་ཀྱི་མ་ལག་ཧྲིལ་བོར་ཚད་ལས་འདས་པའི་གཏོར་
བཤིག་བཏང་སྟེ་ཆག་གྲུམ་གྱི་མཛེས་སྡུག་ཅིག་མཚོན་པར་བྱས་ཀྱང་ཕལ་བའི་སྐྱེ་བོ་ཚོར་རང་གི་རྨོངས་
བརྟུལ་དང་ཉེས་དམིགས་ལ་བདེན་ཁ་སྟེར་བྱེད་ཅིག་ཡོད་པ་ནི“ཧ་གོ་མི་འདུག”ཞེས་པ་དེ་རེད། ཁྱོད་
ཀྱིས་ཧ་མ་གོ་བས་དེ་ལ་སྙིང་བོ་མེད་པ་ཡིན་ན་ཁྱོད་ལས་མཐོ་བའི་ཤེས་རབ་ཀྱི་ལོངས་སྤྱོད་ཡོངས་སུ་་་་
རྫོགས་པ་རྩ་མེད་དུ་བཏང་ཡང་ཆོག་པ་ཨེ་ཡིན། དེས་ན་སྟོན་པ་ཤཀྱ་ཐུབ་པའི་ཐེག་ཆེན་གྱི་ཆོས་དང་།
ཡེ་ཤུའི་བརྩེ་བའི་དགོངས་པ། པོ་ལ་ཐུའི་ཕུགས་བསམ་གྱི་རྒྱལ་ཁབ། ཉིས་ཚེ་རྣལ་འབྱོར་ཤེར་རྟོགས་
རིག་པ་ཨེ་ལོའུ་ཐུའི་གཤིན་ཐང་གི་རྟོག་ལྗོངས། བྷོ་དྷི་ལེར་གྱི་མི་སྡུག་པའི་མེ་ཏོག ཏན་ཏེན་གྱི་ལྷ་ཡུལ་
དང་དམྱལ་ཁམས་སོགས་ཀྱང་ཁྱོད་ཀྱི་བྱིས་བློ་ཁབ་མིག་འདྲ་བ་དེར་བསྟུན་ཆེད་རིམ་པ་དམའ་ཤོས་་་་་
ཤིག་ཏུ་མར་ཕབ་དགོས་པ་ཨེ་ཡིན། དེ་འདྲ་མ་ཡིན་ན་ཁྱོད་ཀྱིས་ཧ་མི་གོ་བ་ནི་ཁྱོད་རང་ཉིད་ཀྱི་སྐྱོན་ཆ་
དང་ངོ་ཚར་སེམས་ཏེ་ཧ་གོ་བའི་ཕྱོགས་སུ་བརྩོན་པ་བྱས་ན་མི་ཆོག་གམ། སྟོན་པས་ཀྱང“ཟབ་ཞི་སྤྲོས་
བྲལ་འོད་གསལ་འདུས་མ་བྱས།། བདུད་རྩི་ལྟ་བུའི་ཆོས་ཤིག་བདག་གིས་རྙེད།། སུ་ལ་བསྟན་ཡང་གོ་
བར་མི་འགྱུར་བས།། མི་སྨྲ་ནགས་འདབས་ཉིད་དུ་གནས་པར་བྱ།།”ཞེས་གསུངས་པར་གོ་རྒྱུ་ཆེན་པོ་
འདུག བདག་གིས་བལྟས་ན་ཁྱོད་ཀྱིས་ཧ་གོ་བ་ནི“ཟ་མ་ཨེ་ཟ།”དང“སྒོར་མོ་ཨེ་དགོས” “ཁྱོད་རང་
མི་ལེགས་པོ་ཞིག་རེད”སོགས་ཀྱིས་མཚོན་པའི་རྒྱུན་ལྡན་གྱི་སྐད་ཆ་དེ་དག་རེད་ལ་ཁྱོད་ཀྱིས་བཤད་་་་་
ཤེས་པའང་དེ་འདྲ་ཙམ་ལས་གཞན་ཅི་ཞིག་ཡིན།
སྐད་ཆར་མཁས་པའི་“སྙན་ངག་པ”དེ་ཚོས་འགྲེལ་བཤད་དང་གོ་ནོར་ལ་བརྟེན་ནས་སྙན་ངག་གི་
བརྩམས་ཆོས་ལེགས་པོ་རྣམས་རང་གི་རིག་པ་དང་མཐུན་ཐབས་ཁོ་ན་བྱེད་པ་ལས་དེ་དག་དང་མཉམ་་
དུ་འཇིག་རྟེན་གཞན་ཞིག་ལ་ལྟད་མོར་ཆས་རྒྱུ་སྣང་མེད་དུ་བཞག་པ་ནི་ཇི་འདྲའི་ཡི་མུག་པ་ཞིག་རེད་་་་
ཨང་།
རྒྱ་གར་གྱི་ཤེར་རྟོགས་སྨྲ་བའི་སློབ་དཔོན་ཨོ་ཤུ( OSHO)ན་རེ“ཁྱོད་ཀྱིས་སྙན་ངག་ལ་དབྱེ་ཞིབ་
མ་མཛད་ཅིག གལ་ཏེ་ཁྱོད་ཀྱིས་སྙན་ངག་ལ་དབྱེ་ཞིབ་མཛད་ཚེ་དེ་ཉིད་ལྷུག་རྩོམ་དུ་འགྱུར་འགྲོ་བར་
མ་ཟད་དེའི་ནང་གི་གྲུབ་ཆ་ཞིག་ཡལ་བར་གྱུར་ཏེ་ཤུལ་ཏུ་སྤྱིར་བཏང་གི་ཐ་སྙད་ལས་ལྷག་མི་སྲིད་།”
• 78 •



གཉིས་པ། དམྱལ་ཁམས་བརྗེད་པའི“སྙན་ངག་པ།”
མ་
འདིར་བརྗོད་པའི་དམྱལ་ཁམས་ཞེས་པ་ནི་སྡུག་བསྔལ་གྱི་ཚོར་བ་ཕུན་སུམ་ཚོགས་པའི་བསམ་
བློའི་ཞིང་ཁམས་ཤིག་གི་མཚོན་དོན་ཡིན་ལ་དེ་ནི་སྙན་ངག་པ་དག་གིས་ངེས་པར་དུ་བརྒྱུད་དགོས་པའི་
ཚེ་སྲོག་གི་བགྲོད་ལམ་ཞིག་གོ། །
འདས་པའི་ལོ་རྒྱུས་ལ་ཕྱི་མིག་ཅིག་བལྟས་ཚེ་གཅིག་གི་བདེ་སྡུག་སྙན་ངག་ལ་བཅོལ་བའི་སྐྱེ་བོ་དེ་ཚོ་
དུས་ཚོད་དང་བར་སྣང་ལས་རྒྱལ་བཞིན་རྒྱལ་བཞིན་རང་ཅག་གི་མདུན་དུ་སླེབས་ཡོང་བའི་སྣང་བ་་་་
ཞིག་སྐྱེས་ཡོང་། བདག་གིས་ཁོ་ཚོའི་བླ་སྲོག་གི་སྣང་བརྙན་དཔེ་རུ་དྲངས་པ་འདི་ལྟ་སྟེ། — སྐྱེ་
འཆིའི་གཅོང་རོང་ལས་ཐར་ཟིན་པའི་ཕྱེ་མ་ལེབ། །
ཁོ་ཚོས་དུས་སྐབས་རེ་རེའི་ལོ་རྒྱུས་ཀྱི་སྣང་བརྙན་རྣམས་ཞིབ་མོར་པར་ཏུ་ཕབ་ཟིན་པར་མ་ཟད་མི་
རྣམས་ཀྱིས་བརྗེད་ལ་ཉེ་བའི་བཀྲེས་ལྟོགས་དང་དམག་འཁྲུག་ནད་ཡམས། ཟིང་ཆ་སོགས་ཀྱང་སྟོབས་
དང་ལྡན་པར་བཙོན་ཏུ་བཟུང་ཡོད། ཁོ་ཚོའི་རྐྱེན་པས་དངོས་མང་བཤམས་སྟོན་ཁང་ནང་གི་ཅ་ལག་
རྣམས་ཚེ་སྲོག་གི་དཔལ་གྱིས་མ་བཟུང་བའི་གད་སྙིགས་སུ་གྱུར་ལ་རང་ཅག་གིས་ཀྱང་དུས་ནམ་ཡང་་་་་
ཉམས་མེད་ཀྱི་གླུ་སྐད་ཅིག་ཐོས་ཐུབ་པ་ཡིན།
དམྱལ་ཁམས་དེ་མི་སྡུག་པ་དང་དམེ་བཙོག་གདུག་རྩུབ་ལྡན་པ། འགྱུར་ལྡོག་ཆེ་བ། མྱོང་ཐབས་
བྲལ་བ། མྱ་ངན་སྟེར་བ་སོགས་ངོ་བོ་དུ་མས་ཕྱུག་ཅིང་དེས་མི་ལུས་ཀྱི་ཆ་ཤས་རེ་རེ་སྡུག་བསྔལ་གྱི་མུན་
དོང་དུ་སྒྱུར་བ་ཡིན། ན་ཟུག་གི་ཚོར་བ་བཟོད་དུ་མེད་པ་དེས་སྙན་ངག་པའི་ཚེ་སྲོག་ཉིད་འགྱུར་ཁུག་
གི་བང་མཛོད་ལྟ་བུའི་རྒྱུད་མངས་ཤིག་ཏུ་བཟོས་ཤིང་རྒྱུད་སྐུད་རེ་རེ་ཕན་ཚུན་འཐབ་པ་ལས་མེ་སྟག་་་
མང་པོ་འཛད་མེད་དུ་འཕྱུར། དེ་ལྟར་སྙན་ངག་པས་རང་སེམས་ཀྱི་གཏིང་རིམ་ནས་མེ་བུས་ཏེ་དམྱལ་
ཁམས་དེ་ཉིད་རྩ་མེད་དུ་བསྲེགས་ཤིང་སླར་ཡང་འབར་བཞིན་པའི་མེ་དེར་བརྟེན་ནས་ཡིད་དུ་འོངས་་་
པའི་དག་ཞིང་ཞིག་གསར་ཏུ་བསྐྲུན། གོ་སླ་བར་བཤད་ན་མངོན་སུམ་གྱི་འཚོ་བ་ཉིད་སྣང་ཚུལ་ཞིག་ཏུ་
བསྒྱུར་བ་དེའོ།
སྙན་ངག་པ་ནི་རང་བྱུང་ཁོམས་དང་གདོད་མའི་ཆོས་ཉིད་ལ་ལད་མོ་བྱེད་མཁན་ཞིག་དང་རང་
ཉིད་ཀྱི་ཚོར་བ་ཕྱེ་མར་འཐག་སྟེ་མཆོད་རྫས་སྣ་ཚོགས་གསར་བཟོ་བྱེད་མཁན་ཞིག་ཡིན་པས་དམྱལ་་་་་
ཁམས་དེ་ཁོའི་ཚེ་སྲོག་གི་འགུལ་སྐྱོད་ཁྲོད་མེད་ཐབས་མེད་པ་ཞིག་རེད། འོན་ཀྱང་དམྱལ་ཁམས་དེ་རྩ་
བ་ནས་བརྗེད་ཟིན་པའི“སྙན་ངག་པ”མང་པོ་ཞིག་གིས་འཇིག་རྟེན་འདི་ཉིད་ངོས་སྙོམས་ཤིག་དང་་་་
དྲང་ཐིག་ཅིག མངོན་གྱུར་ཞིག་ཁོ་ནར་བརྩིས་ཏེ་ཐ་སྙད་ལ་ཀུ་རེ་རྩེད་བཞིན་རང་ཉིད་ཀྱི་མགོ་བོ་སྐོར་
གྱིན་འདུག
ཁོ་ཚོར་དམྱལ་ཁམས་མེད་པས་དག་ཞིང་ཡང་ཡོད་ཐབས་མི་འདུག ཁོ་ཚོས་འཚོ་བ = སྙན་ངག་
ལྟར་བྲིས་ནས་སྤྱིར་བཏང་གི་མི་ཚེ་ཞིག་རོལ་བཞིན་ཡོད། ཁོ་ཚོས་བྲིས་པ་འབོལ་གླུའི( i# fRk k
• 79，



) གླུ་ཚིག་ལྟ་བུའི་སྙན་ངག་ཡིན་ལ་རྣམ་པ་དང་བརྗོད་བྱ། འགྱུར་ཁུག ཡིད་བརྙན་སོགས་ཚང་མས་
ཕན་ཚུན་ལ་གཞོགས་འདེགས་བྱེད་མི་ནུས་པར་སྲོག་རྩའི་ལྷུ་ལག་འཐོར་ཞིག་ཏུ་སོང་ཡོད། ཁོ་ཚོས་
དངོས་གཟུགས་དང་དོན་རྐྱེན་གང་རུང་གི་ཕྱི་ཤུན་བཤུ་འབྲི་བྱས་ཏེ་རང་གི་ཚོར་འདུ་ཡང་དེའི་བྲན་ཏུ་
བཀོལ་བཞིན་ཡོད། གསལ་བོར་བཤད་ན་ཁོ་ཚོས་འཇིག་རྟེན་འདི་ཉིད་འོ་མ་ཟོ་བ་གང་ལྟར་ཇི་ལྟར་
དཀྲུགས་ནའང་དེ་ལས་མར་ཐོན་རྒྱུ་མེད་པས་མཐའ་མར་མར་གྱི་ཚབ་ཏུ་འོ་མ་སྤྱོད་བཞིན་ཡིད་ཚིམས་་
ཐབས་བྱས་པ་རེད།
སྤྱིར་བཏང་ཏུ་དམྱལ་ཁམས་བརྗེད་པའི“སྙན་ངག་པ”ནི་རྩོམ་རིག་གི་ཚོགས་འདུ་ནས་ཚོགས་ལ་
སྒྲུག་མཁན་ཚོ་དང་སྙན་ངག་ནི་ཁོམ་ལོང་ལྡན་པའི་དུས་ཀྱི་རོལ་རྩེད་དུ་རྩི་མཁན་ཚོ། མི་ཁ་དང་འཕྱ་
སྨོད་ལ་སྐྲག་ནས་ཁོང་འདར་རྒྱག་མཁན་ཚོ་རེད། ཁོ་ཚོས་ནམ་ཡང་སྙན་ངག་འབྲི་བ་ནི་མང་ཚོགས་ལ་
སློབ་གསོ་ཐོབ་པ་དང་རང་ཉིད་ལ་མཚན་སྙན་རག་པའི་ཆེད་དུ་ཡིན་པར་བཤད་ཅིང“ཕྱོགས་སུ་ལྷུང་
སྟེ་རང་གཤིས་ངོ་མ་ཞིག་སྲུང་དཀའ།” དེའི་ཕྱིར་བདག་གིས་དམྱལ་ཁམས་བརྗེད་པའི“སྙན་ངག་
པ”ཚོ་ནི་གཞན་བརྟེན་སྲིན་འབུ་ལྟ་བུའི་བྲན་གཡོག་རིགས་ཤིག་ཏུ་ངོས་འཛིན་པ་སྟེ་ཁོ་ཚོས་འགྱིག་་་་་་
བཟོས་ཀྱི་ངོ་གདོང་ཞིག་ཇི་ལྟར་སྲུང་སྐྱོབ་བྱེད་པའི་ཕྱོགས་སུ་བསམ་གཞིགས་གཏོང་བ་ལས་གཞན་ཅི་་་
ཡང་མི་ནུས་པ་འདྲ། །
ཁོ་ཚོས་དམངས་གླུ་དང་ཁ་མཚར། སྙན་ངག་བཅས་ཀྱི་རིན་ཐང་མཉམ་པར་འདོད་ཅིང་ཀུ་ཅོ་དང་
སྡུར་སྒྲ། སྙན་ངག་བཅས་ཀྱི་རྣམ་པ་མཚུངས་པར་ལྟ། ཁོ་ཚོས་སྙན་ངག་ལ་རང་སེམས་ཀྱི་བཀག་རྒྱ་
ལས་འདས་པའི་གོ་གནས་གང་ཡང་སྤྲད་མེད། ཁོ་ཚོས་དོན་མེད་དུ་ཨག་རིང་བཏབ་པ་ཙམ་གྱིས་སྙན་
ངག་གི་མེ་ཏོག་སྟེང་དུ་ཟིལ་བའི་ཐིགས་པ་གཅིག་ཙམ་ཡང་འབབ་པར་མི་སྲིད། བསྐྱར་ཟློས་བྱ་དགོས་
པ་ཞིག་ལ་ཁོ་ཚོས་དམྱལ་ཁམས་བརྗེད་ཟིན།
མཇུག་བྱང་།
བདག་གི་མིག་ཟུང་བརྒལ་དཀའ་བའི་མྱ་ངམ་ཐང་དེས་ཡོངས་སུ་སྲོག་ལ་ཉེ། མྱུ་གུའི་ཚིག་རོ་དང་
རྡོ་བའི་ཁོང་ཁྲོ་ལས་དུ་བ་སྔོན་པོ་ཞིག་འཕྱུར་ཡོང་། ཀྭ་ཡེ་སྙན་ངག་པ། ཁྱོད་ཀྱིས་མཛུབ་བར་གྱི་སྨྱུ་
གུས་གནས་དེར་ཚ་གདུང་སེལ་བའི་ཆུ་མིག་ཅིག་འདྲེན་རོགས། བདག་གིས་ཕྱོགས་བཞིའི་གཅན་
གཟན་དག་ལྷན་ཅིག་ཏུ་བསྡུས་ཏེ་སེམས་ཀྱི་སུན་སྣང་སེལ་བའི་དུས་སྟོན་ཞིག་རོལ་འདོད། ལྷ་མོ་ཞིག་
དྲན་གྱིན་ཡོད་ན་བདག་གིས་འཇིག་རྟེན་འདིའི་མུན་ནག་ཡོངས་རྫོགས་ལ་སྤྲུལ་ནས་ཁྱོད་ཀྱི་རྨི་ལམ་་་་
རུམ་འདོད། བརྗོད་དུ་མེད་པའི་བསམ་བློའི་ལྷིང་འཇགས་དེའི་མདུན་དུ་ཁྱོད་ཉིད་སྐད་ཆར་མཁས་
ཤིང་དམྱལ་ཁམས་བརྗེད་པའི“སྙན་ངག་པ”ཞིག་མིན་པར་སྨོན།།
2001ལོའི་ཟླ7པར་ཕ་ཡུལ་ནས།
• 80 •
