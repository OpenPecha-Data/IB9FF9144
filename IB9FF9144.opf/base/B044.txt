༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
W1PD45098
ImageGroup:
Work:
LCCN:
12DB57054
1007354x
n/a
ISBN:
Title:
གངས་རྒྱན་མེ་ཏོག
gangs rgyan me tog
Author:
n/a
In/a
Descriptor:
Original Publication:
Place:
Publisher:
n/a;n/a
qing hai de ling ha shi
mtsho nub khul rig rtsal mthun tshogs
1989-2008
Date:
Volume:
43
Total Volumes:
TBRC Pages:
Ila
Introductory Pages:
n/a
Text Pages:
Scanning Information:
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 2008



གཙོ་སྒྲིག་པ། བསོད་ནམས་དར་རྒྱས།
རྩོམ་སྒྲིག་པ། དཔལ་ལྡན། འཕགས་པ་ཐར།
ཀླུ་འབུམ་རྒྱལ། བསོད་ནམས་དར་རྒྱས།
i
: ;
.:
, Ta
a;
ནས
t
ས::
:
ཆ
བ་
:
་
s:
:
ན
ས་
་་ དགའ་ཕོད་པ་ནི་དུངས་སེམས་ཡིན་ལ། ཁྲོ་ནུས་པའང་་་་་
དུངས་སེམས་རེད། གལ་ཏེ་ཁྱོད་ལ་པད་དཀརགཞོན་ནུ་བཞིན་་་་
དྭངས་གཙང་གི་ངོ་བོར་གྲུབ་པའི་སེམས་ཡོད་ན། ངུ་བ་དང་སྡིག་་
དམོད་བྱེད་པ་དེའང་དུངས་སེམས་རེད། །
་ བསྟོད་ཚིག་ནི་སྙན་ངག་ཡིན་ཞིང་། རང་སྣང་བརྗོད་པ་་་་
ཡང་སྙན་ངག་ཡིན། གལ་ཏེ་ཁྱོད་ལ་དྲག་ཏུ་འཕྱུར་བའི་སྤྲོ་སེམས་་་
ཤིག་ཡོད་ན། འཇིག་རྟེན་ཆོས་ཀྱི་བསམ་བློ་སྟོན་པ་དེའང་སྙན་་་་་
ངག་རེད།
ཡི་དམ་ཚེ་རིང་གིས།



：.
.
་་་ 1.
་
.
，
༣པ
་
，
་
，
•
*་
，
་་ ་
,
:
，
2000 •
4 ལ ག་བསྟར་རྩོམ་སྒྲིག་པ།
(སྤྱིའི་དེབ་གྲངས43པ） ཀླུ་འབུམ་རྒྱལ།
དཀར་ཆག།
ཚིགས་བཅད་སྤྲིན་གྱི་སྒྲ་དབྱངས།
མཆོད་ཕྲེང་ཞོགས་པའི་གངས་ཆབ།
མཁས་གྲུབརྒྱ་མཚོ། (1)
ཞུ་འཕྲིན་ཟླ་གཞོན་ཕོ་ཉ།
སྒྲོལ་མ་འབུམ། (3)
ངའི་འཇིག་རྟེན་བཅོམ་པའི་ཇག་ཚོ།
གཅོད་པ་སྐྱབས། (6)
ཁྲག་ཐིགས་ཀྱི་སྨྲེ་ངག་
དགེ་འདུན་ལྷུན་གྲུབ། (9)
ཐོལ་བྱུང་ངག་གི་ཁྱེའུ། ལ
ཚེ ་རིངརྣམ་རྒྱལ། （12)
རྒྱང་རིང་ལ་བསྐུར་བའི་འཕྲིན། -
ཁང༔ དཀོན་མཆོག(13)
རྗེས་དྲན་སེམས་ཀྱི་རི་མོ། །
འགར་རྩེ • སྐལ་བཟང་། (14)
དྲན་མགུར། །
ནགས་བཟའ… ཕུན་ཚོགས། (17)
སློབ་དཔོན་ཨ་ནུའི་བཀའ་དྲིན་རྗེས་སུ་་་
ལ་འབག་ག་འབག་ཅན་རྣམས་མ་་་་
དྲན་པ་ལུས་དཀར་མགྲིན་པའི་དྲིལ་ཆུང་། དགོན་མཐོག་བསམ་གཏན། (18)
ཉོན་མོངས་དུག་གི་ཁུ་ལ་སྙིང་རྗེ་བྲལ། །
ཙ་རྟོགས་སད། (19)
མཐོ་སྒང་གི་དུང་ཟླ།
གྲོང. ཚེ་རིང་རྡོ་རྗེ། (20)
སྣ་ཚོགས་གཏམ་གྱི་འདུ་འཛི་
སྐུ་ མ གོན་པོ་ཚེ་རིང། (22)
ཕ་ཡུལ་ལ་བསྔགས་པ། །
དབང་གྲགས་ཚེ་རིང་། (23)
རང་མོས་ཡིདཀྱི་འདོད་འཇོ།
ས་ཁི་སི་རོལ་དབྱངས། (གཞན་གཅིག)
ལྷ་རྒྱལ་ཚེ་རིང། (24)
ངས་ང་རང་སྐྱོབ་པར་སྒུག་ནས་བསྡད།
གེ་སར།(27)
ཞོགས་པའི་འགྲུལ་བཞུདཁྲོད་དུ། །
ལྷ་ཆེན་རྒྱལ། (27)
འགྲུལ་བཞུད་ཐེངས་ཤིག་གི་བློས་བསླངས། །
ཚེ་རིང་རྒྱལ། (30)
རྒོད་པོ་འཕུར་སོང་།
ཕག་མོ་བཀྲ་ཤིས། (31)
ངས་ད་དུང་སྙན་ངག་འབྲི།
ན་: སྤྲིན་དཀར། (32)
དུས་ཚོད་ལྡོག་རྩིས་ཀྱི་གློག་ཐོའི་སྡུན་དུ།
རྡོརྗེ་རྒྱ་མཚོ། (33)
རི་ཚོགས་ཧ་ཅང་ལྷིང་འཇགས་རེད།
པན་རིག་འཛིན།（34)
གླག་གི་ཕ་ས།
འོད་འཚོ། （34)
སྟོན་མཇུག་གི་ཁྲུང་ཁྲུང་།
གཡང་འབུམ། (35)
ཤིང་བལ།
ཆོས་འཕེལ། (36)
སྒྱུ་འཕྲུལ་གྱི་གྲོང་ཚོ།
རྡོ་དཀར་མོག་ཟླ། (37)
-
，
，
"，



་་
-
-
-
-
-
ལྷུག་བརྗོད་ངག་གི་རོལ་དབྱངས།
ཕྱེ་མ་ལེབ་དང་འབུ་སྤྱང་ཀི།
༥ སྟག་རྩེརྣམ་རྒྱལ། (40)
བསྒྱུར་རྩོམ་ངག་གི་བཅུད་ལེན། -
ད་ལྟའི་ངའི་གནས་བབ་དང་རང་ཉིད་གླེང་བ། ་ ཚེ་དབང་ནོར་བུས་བརྩམས།
མཁའ་འབུམ་རྒྱལ་གྱིས་བསྒྱུར། (41)
སེམས་ཁོང་གི་ལོ་ངོ་གཅིག་ [འཇར་མན] ཀིཨོར་ཀིས་བརྩམས།
ཀླུ་འབུམ་རྒྱལ་གྱིས་བསྒྱུར། (43)
ཆུ་སྐྱེས་པདྨའི་དྲི་བསུང་། -
ང་དང་གངས་ལྷའི་སྙིང་གཏམ།
དཔལམོ། （46)
རབ་ཏུ་བྱུང་བའི་བྲན་མོ། །
བདེ་སྐྱིད་སྒྲོལ་མ། (47)
གྱེས་གདུང་།
འཕགས་སྐྱིད། （47)
འཆར་ཡན་གྱི་རེ་སྨོན།
བྱང་ཆུབ་དབྱངས་སྒྲོན། （48)
བསམ་གཞིགས་ཀྱི་ལོ་ཟླ།
བྲེ་ལོ། (49)
བསྐལ་བཟང་བུང་བའི་དགའ་ཚལ། །
ཀུན་བཟང་སྐྱིད། གསེར་མཚོ་སྐྱིད། དབང་ཆེན་ལྷ་འབུམ། བློ་བཟང་རྒྱ་མཚོ། །
ཚེ་བརྟན་སྒྲོལ་མ། ཐུབ་བསྟན་ཚེ་རིང་། ཁྲིན་བཞུ་ཆིན། (50)
ཕྲན་དཔྱད་རླབས་ཀྱི་ཟེགས་མ།
ཁྲི་སེམས་དཔའི་སྙན་ངག《ཤར་གྱི་ལྷ་མོ་དང་བརྩེ་དུང་གི་ལྷུག་བརྗོད»དང་དེའི་དཔྱད་པ།
i
་.
. ་
., 4.
གེ་སར། (55)
-*༔………：
བམྱོང་ཚོར་རིག་པའི་གླིང་ག
སེམས་ཀྱི་ཞིང་ཁམས་ཁ་ཤས། །
དཔྱད་གཏམ་རིང་མོ《སྙན་ངག་གི་གསང་མྱུལ་བ་ཞིག་གི་ཟིན་ཐོ»ལས་ཁག་དང་པོ།
སྐྱབས་ཆེན་བདེ་གྲོལ། (60)
བདཔྱད་ཚོམ་མུན་འཇོམས་སྒྲོན་མེ།
རང་རེའི་སྙན་ངག་པ་ཚོ་རྒས་སླ་བའི་སྐོར།
སྐྱཟླ། (70)
བརྙན་རིས་དར་ཚོན་སྣ་ལྔ།
མདུན་ཤོག་འདྲ་པར།
ཁྲིན་ཧྲིན་ཀོས།
པར་གཞི་འཆར་འགོད།
ཀླུ་འབུམ་རྒྱལ།
རྩོམ་བྱང་འབྲི་མཁན།
དཔལ་ལྡན། ཀླུ་འབུམ་རྒྱལ།



..
」
,
岗尖梅朵 主编:索南达杰:
2000/4 编辑:华旦 普华太
(总第43期)
“李本加索南达杰
本期要目
格律诗。
上师颂
克珠嘉措
笑言
:
車玛本
心绪
才让南加
寄给远方的信,
康·关却
怀念
吞米桑布扎颂
关却三木旦
恋歌
彭措加
高原·明月
智江·才让多杰
故多颂 。
航智才让
•自由诗
聆听萨克斯(外一首)
拉加才让
用你的温柔拯救我
格萨
道别
拉青加
一次旅行的启示
| 道怖·才让加
“鹰飞去
“
彭毛扎西
我还在写诗
罗者旦巴
在倒计时牌前,
多杰尖措
柳絮
一群培
散文诗
蝴蝶与虫蚁
...” “斗则南加
●译,林
谈谈我现在所处的地方及我个人,
才旺诺日著/侃本加译
心灵的一年(选译)
[德国]斯特凡·格奥尔格著/李本加译
●女性专页
华 毛彭吉 项曲杨忠德吉卓玛者 洛
《高原新苗
更藏措,赛措吉项青拉本
才旦卓玛陈玉清 罗桑嘉措
诗歌点评
试析赤·桑华诗作《献给拉姆的情诗》
日
•创作漫谈
心灵的阐释
佳布青·德卓
●诗歌论坛
也谈诗人“早衰”
·美术摄影
藏族著名青年作家三木才(二):
班禅行辕(封三)
图/吴星文/李公加、刘建新
封面照片
陈生贵
版式策划
.
1
本本加



(རྩོམ་སྒྲིག་འགན་ཁུར་བ། ཀླུ་འབུམ་རྒྱལ)
མཆོད་ཕྲེང་ཞོགས་པའི་གངས་ཆབ།
——མདོ་སྔགས་གཞུང་བརྒྱ་སྨྲ་བའི་ཡོངས་འཛིན་རིན་པོ་ཆེ༧རྗེ་བཙུན་ཛྷཱ་ན་ས་་
ར་དགོངས་པ་ཆོས་དབྱིངས་སུ་ཐིམ་ནས་ལོ་འཁོར་དྲུག་ལོན་པའི་རྗེས་དྲན་དུ།
བོང་སྟག • མཁས་གྲུབ་རྒྱ་མཚོ། (དྷཱི ཚ).
༄༅། །ན་མོ་གུ་རུ་ཛྙཱ་ན་ས་རཱ་ཡ།
གསང་གསུམ་ཆོས་དབྱིངས་ཡེ་ནས་དག་པ་དྲི་བྲལ་གསེར་སྦྱང་བཙོ་མའི་ཟླ། ། ་ ་
བདེན་གཉིས་ཤེས་བྱའི་དེ་ཉིད་གཟིགས་པ་རྣམ་བཀྲ་བརྒྱ་བྱིན་གཞུང་དང་མཚུངས། །
རྒྱ་ཆེན་ཡོན་ཏན་ལྷུན་གྱིས་གྲུབ་པ་ཡིད་བཞིན་དབང་གི་རྒྱལ་བོའི་སྤུན། །
འཕྲིན་ལས་མཚོ་བཞིན་གཏིང་མཐའ་ཡས་པས་བྱིན་རླབས་བདག་ལ་ཡུན་དུ་སྩོལ། །
མཁྱེན་པའི་རང་གཟུགས་ཡེ་ཤེས་དབང་ཕྱུག་ཤེས་རབ་རལ་གྲི་མཁའ་ལ་གདེངས། །
བརྩེ་བའི་བདག་ཉིད་འཇིག་རྟེན་དབང་ཕྱུག་ཕྱག་ན་པད་དཀར་ཕྲེང་བ་འཛིན། །
ནུས་པའི་དཔལ་མངའ་མཐུ་སྟོབས་དབང་ཕྱུག་འཇིགས་བྲལ་རྡོ་རྗེ་བགེགས་ལ་འཕྱར། །
གཉིས་མེད་གསུང་བ་རྒྱ་མཚོའི་ངོ་བོ་དཔལ་ལྡན་བླ་མའི་ཞབས་ལ་འདུད། །
མཁྱེན་རབ་མཛོད་འཛིན་དབྱངས་ལྡན་སྒེག་མོ་གངས་ཅན་སྐྱེད་ཚལ་ཡངས་པོ་རུ། །
མཁས་གྲུབ་གཉིས་འཛོམས་ཨུ་དུམ་ཝཱ་རའི་སྔོན་མེད་དྲི་བཟང་སྟོང་གི་བཅུད། །
ལེགས་པའི་དཔལ་གཞི་ཐུབ་བསྟན་རྒྱ་མཚོ་རླུང་དང་ལྷན་ཅིག་འགྲོགས་པ་ཡིས། །
མི་འཇིགས་རྡོ་རྗེ་བདེ་བ་སྦྱིན་ཁྱོད་བྱང་ཆུབ་ཐོབ་ཀྱང་གུས་པས་བསྟེན། །
སྔོན་ཚེ་བྱང་རྒྱུད་འཛིན་མའི་དྭངས་མ་ཙོང་ལའི་མགུལ་དུ་བྱེད་པོ་ཡིས། །
དགེ་ལྡན་དག་བྱེད་གངྒཱ་གཉིས་པ་ཀུན་གྱི་ཆེད་དུ་བསྐྲུན་པའམ། །
སྐྱེ་དགུའི་བསོད་ནམས་རིན་ཆེན་སྟོང་ལས་ལེགས་འཁྲུངས་སྐལ་ལྡན་མེས་པོ་ཆེའི། །
ཞབས་རྗེས་རི་མོ་ས་གཞིའི་རྒྱན་དུ་བཀོད་པའི་དགེ་མཚན་མཐའ་མ་རིག །
མཐའ་བྲལ་ལྟ་བ་ཕྱོགས་ཀྱི་འཁོར་ལོ་ངན་རྟོག་སྨུག་སྤྲིན་དབྱིངས་སུ་ཡལ། །
• 1 •་



བྱ་དཀའི་རླབས་ཆེན་རྒྱལ་སྲས་སྤྱོད་པ་རྒྱུ་སྐར་བྱེ་བ་འབུམ་གྱིས་བཀྲ། །
ཞི་ལྷག་ཟུང་འབྲེལ་གཡོ་མེད་བརྟན་པའི་སྒོམ་པ་ཉི་ཟླ་ཟུང་གཅིག་གིས། །
རབ་མཛེས་འཇམ་མགོན་བསྟན་པའི་བདག་པོར་གདོད་མའི་དུས་ནས་ལྷུན་གྱིས་གྲུབ། །
;
-
,
',
་
རྒྱ་ཆེན་ཐོས་པའི་ཆུ་ཀླུང་སྟོང་གིསོ་གཏིང་མཐའ་ཤིན་ཏུ་མི་མངོན་ཞིང་། །
རྨད་བྱུང་བསམ་པའི་རླབས་ཕྲེང་བརྩེགས་པས་ཀུན་གསལ་ནམ་མཁའི་གོ་འགོག་པ། །
ཟབ་གཟིགས་སྒོམ་པའི་དགོས་འདོད་ཀུན་སྩོལ་ཏོག་གི་བློ་གྲོས་དུ་མས་གང་། །
སྲིད་ཞིའི་ཁམས་ན་ཆེས་ཆེར་ལྕི་བའི་ལེགས་མཛད་དཔོག་པའི་ཐབས་ཀྱིས་དབེན། །
..
༥
འཆད་པའི་དྲི་བཟང་རིང་དུ་འཐུལ་བས་གཟུར་གནས་རྐང་དྲུག་དགའ་བདེས་འཚོ། །
རྩོད་པའི་མེ་ཏོག་ཕྱོགས་བརྒྱར་བཞད་པས་སྐབས་གསུམ་བུ་མོའི་ཡིད་དབང་འཕྲོག །
རྩོམ་པའི་འབྲས་བཟང་གཡུར་དུ་ཟ་བས་ཐར་འདོད་ཚིག་མདའི་ལུས་སྟོབས་བརྟས། །
དཔལ་ལྡན་དཔག་བསམ་ལྗོན་པའི་དབང་བོ་སྲིད་པ་གསུམ་ན་ཟླ་ཡིས་བཏང་། །
མདོ་རྒྱུད་རྒྱ་མཚོར་མཁས་པའི་དཔལ་ཡོན་རྫོགས་ལྡན་གསར་བའི་རྗེས་སུ་བསྙེགས། །
བསླབ་ཁྲིམས་འོ་མས་ཐུགས་རྒྱུད་བཙུན་པ་པད་མའི་སྦུབས་བཞིན་གཙང་ཞིང་དག །
གདུང་རྒྱུད་བཟང་པོའི་རིགས་སུ་འཁྲུངས་པས་རྨ་ཀློང་དལ་མོའི་རྒྱུན་ལ་འགྲན། །
ཡོད་དགུ་བསྐྱེད་པའི་མཚུངས་བྲལ་མགོན་གྱིས་ཚངས་དབང་ཁེངས་པའི་ཕུང་བོ་བསྙིལ། །
ཐུབ་བསྟན་བརྗོད་བྱ་སྲོག་ཏུ་ཞུགས་པའི་བཀྲ་ཤིས་མགྲིན་གླུ་སྙན་པའི་དབྱངས། །
གངས་སུ་གྱེར་བའི་ལེགས་ཚོགས་སྒོ་བརྒྱ་ཡངས་པོར་ཕྱེ་བའི་ཆོས་ཀྱི་སྡེར། །
རྣམ་དཔྱོད་ཧུབ་ཀྱིས་གཞུང་མང་ཆུ་གཏེར་ཐུགས་རྗེའི་ས་གཞིར་བསྐྱིལ་བ་སོགས། །
གང་གི་བརྩོན་ཤེས་གྲུ་ཆར་བསིལ་མས་མ་བརླན་ས་དེ་གང་དུ་མཆིས། །
གངས་ཅན་ལྷ་གཅིག་གྲུ་འཛིན་མགོན་པོའི་ཐུགས་བསྐྱེད་བཀྲ་ཤིས་སྣང་བ་ཡིས། །
ཐེག་མཆོག་ཆོས་ཀྱི་ས་མོས་ཚལ་ཆེན་གེ་སར་སོ་ཕྲེང་དགོད་པའི་སར། ། །
བྱམས་བརྩེའི་མཁའ་གླང་སྟུག་པོའི་གསེབ་ནས་ཟབ་ཆོས་ཅི་དགར་འཇོ་བའི་ཚུལ། །
ཙིཏྟའི་སྡིངས་སུ་རྩེན་ཚེ་བཀའ་དྲིན་རྒྱལ་བ་ལས་ཀྱང་ལྕི་བར་འཁུམས། །
སྒྲ་ཚད་མཆེ་སྡེར་རབ་ཏུ་རྣོ་བས་ཕས་རྒོལ་སྙིང་རྩ་དབང་མེད་འདར། །
བཟོ་གསོ་གཡུ་རལ་ཁུར་དུ་རྗིད་པས་དགེ་ལྡན་གངས་ཀྱི་ས་འཛིན་སྲུང་། །
• 2 •



ནང་དོན་ལུས་རྩལ་སྟོབས་སུ་དར་བས་མི་མཐུན་ཕྱོགས་རྣམས་ཀུན་ལས་རྒྱལ། །
རིག་དཔལ་གདོང་ལྔའི་རྒྱལ་པོ་མཆོག་གི་སྙན་པའི་ང་རོ་སྲིད་ན་མཐོ། །
དྲི་མས་ཡོངས་བཏང་ཕུལ་བྱུང་སྐུ་ལ་མཚན་དཔེའི་རེ་ཁཱ་ཀུན་ནས་འཛུམ། །
འཁྲུལ་བའི་བག་ཆགས་ཕྲ་མོས་མ་གོས་གསུང་དབྱངས་ཐར་བའི་ལམ་སྟོན་ཉིད། །
ཟབ་དང་རྒྱ་ཆེའི་ཐུགས་རྗེའི་བདག་ཉིད་གཏན་གྱི་འདྲེན་པའི་ཞབས་སེན་རྡུལ། །
བླ་མེད་བྱང་ཆུབ་བདུད་རྩི་རེག་ཀྱང་འབྲལ་མེད་སྤྱི་གཙུག་རྒྱན་དུ་བཀུར། །
དེང་ནས་འབྱུང་འགྱུར་སྐྱེ་ཕྲེང་ཐམས་ཅད་ཐུགས་རྗེའི་ཕྱག་སོར་གྱིས་བཟུང་སྟེ། །
ཟབ་དོན་གསལ་གཟིགས་རྒྱལ་སྲས་འཇུག་ངོགས་བདེ་བླག་འཁྲུངས་པའི་རྟེན་འབྲེལ་སྒོ། །
འཆུག་མེད་ལེགས་བྱས་འོད་དཀར་སྟོང་གིས་ས་གསུམ་འགྲོ་བའི་སྙིང་གི་མུན། །
གཞོམ་པའི་མཐུ་ལྡན་མགོན་པོ་ཉིད་དང་རབ་ཏུ་མཚུངས་པ་ཉིད་གྱུར་ཅིག ། །
：
：
་
ཞུ་འཕྲིན་ཟླ་གཞོན་ཕོ་ཉ།
རྡོ་སྦིས • སྒྲོལ་མ་འབུམ། (ཞིན་ཧྭ)
་
ན་
ཕྱི་ནང་གཙུག་ལག་རིག་གནས་ཀུན་ལ་གཞན་དྲིང་མི་འཇོག་པའི་སྤོབས་པ་གཟེངས་སུ་མཐོ་བའི་དགེ་བའི་་ ་ ་ ་
བཤེས་གཉེན་དམ་པ་སྙིགས་དུས་ཀྱི་ལོ་རྒྱུས་སྨྲ་བ་འགོས་ལོ་གཞོན་ནུ་གཉིས་པར་བསྔགས་པ་རིག་སྨོན་པ་བཤད་སྒྲུབ་་
རྒྱ་མཚོ་མཆོག་གི་སྤྱན་སྔར་ཕུལ་བའི་ཞུ་འཕྲིན་ཟླ་གཞོན་ཕོ་ཉར་བཅོལ་བའི་རིག་བྱེད་དབུགས་དབྱུང་གླིང་བུའི་་་་་་
འགྱུར་ཁུགས།
ན་མོ་སྭ་ར་སྭ་སྟི།
དབང་ཕྱོགས་ཁྲ་མདོངས་ལྷུན་པོའི་སྤོ་ནས་ཟླ་གཞོན་དལ་གྱིས་འཛུམ་ཞིང་མངོན། །
འོད་དཀར་ལག་པའི་འདབ་མ་གཡོ་ཞིང་རབ་གསལ་མིག་གི་སྒོར་བསྲིངས་ཏེ། །
བསིལ་འཇམ་རླུང་བུའི་རླབས་དང་འགྲོགས་ཤིང་སེམས་ཀྱི་བུ་ཆུང་གཉིད་བསློགས་ཚེ། །
སྲིད་ཞིའི་ལེགས་ཚོགས་ཆར་དུ་བསྙིལ་བའི་བླ་མ་དྲན་པའི་གསོས་མ་བཏབ། །
དེ་ཚེ་མཚན་དཔེའི་བཞིན་ལེགས་སྐུ་ཡི་ཉིན་བྱེད་བདག་བློ་སྔོ་བསངས་མར། །
ལེགས་པར་འཆར་བས་གདོད་ནས་གོམས་པའི་མ་རིག་བག་ཆགས་མཐུག་པོའི་མུན། །
• 3•



ལེགས་པར་འཛོམ་ཞིང་ཡིད་ཀྱི་གངས་རིར་དྲན་གདུང་ཚ་ཟེར་རེག་ཙམ་གྱིས། །
མཆི་མའི་ཆར་རྒྱུན་ཆལ་ཚིལ་བྱུང་བའི་ཚད་མེད་སྐྱེ་གདུང་ལྷན་ཅིག་བྱུང་། །
ད་ནི་སྡེབ་ལེགས་ཚིག་གི་སྲད་བུར་དོན་འབྲས་རིན་ཆེན་ཕྲེང་བརྒྱུས་པའི། །
སྙན་ངག་ཕྲ་ཡི་འོད་རླབས་འཁྱུད་པའི་ཞུ་འཕྲིན་རིན་ཆེན་དོ་ཤལ་འདི། ། །
ཕོ་ཉའི་དྭངས་མ་སུ་ལ་འོས་ཞེས་ཀུན་དུ་བརྟག་པ་ལ་ཞུགས་ཚེ། །
རྒྱུ་སྐར་ཚོམ་བུ་བྱེ་བའི་ཁྲོད་ནས་ཟླ་གཞོན་སྟོབས་ཀྱིས་མངོན་པར་འཕགས། །
༈
མ་
དེའི་ཚེ་རྡོ་སྦིས་ནོར་འཛིན་སྒེག་མོ་འདི་ཡི་སྤྱོད་པ་ངོ་མཚར་ཞེས། ། །
བསྔགས་པའི་གཞུང་ཆུ་སྔོན་མོའི་གླུ་སྒྲོས་དྲི་ཟའི་འཇིག་རྟེན་གཏེར་དུ་སྒྲུབ། །
གཡུ་མཚོ་དྭངས་པའི་མེ་ལོང་ཟུང་གཅིག་དག་གཙང་འབྱིན་པའི་ཆས་སུ་བྱིན། ། །
སྲབ་འཇམ་ཡང་བའི་སྤྲིན་དཀར་ན་བཟའ་བཤུལ་ལམ་འགྲིམས་པའི་གོས་སུ་གནང་། །
དར་རྒྱལ་ལྷུན་པོས་སྤྲིན་ཕུང་ཞྭ་ཕུད་བྲག་ཐོ་མཐེ་བོང་བསླངས་ཏེ་བསྟོད། །
སྟོང་རིས་ནགས་མའི་ཕྱག་འདབ་གཡོ་བཞིན་ཤག་ཤག་ཅ་ཅོའི་གཞེན་སྐུལ་སྒྲོགས། །
གུང་ཡེས་ཁྱུང་རྩེ་གྲོགས་ལ་སྦྲན་ཏེ་དགུ་ཚིགས་སྐྱ་མོའི་དངུལ་ཟམ་འཕངས། །
སྟག་རི་དམར་པོ་ཡིད་འཕྲོག་གྱུར་ཏེ་ས་ལ་ཕབ་པའི་བརྟུལ་ཞུགས་འཛིན། །
ན་
དེ་འཕྲལ་འོད་བརྒྱས་སྒེག་པ་སྦྱིན་པའི་ཟླ་གཞོན་བཞིན་རས་མཚར་སྡུག་ཅན། །
ཐག་རིང་བཤུལ་ལམ་འགྲིམས་ལ་རིངས་པའི་གོམ་སྟབས་སྤྲིན་པའི་ཐེམ་ལ་བཀོད། །
འཇའ་གུར་མཆོར་ཆས་ལེགས་པར་སྤྲས་ཤིང་རི་དྭགས་གཟུགས་རིས་སྤྱན་ཤེལ་མནབས། །
བདུད་རྩིའི་བཏུང་བ་ཧུབ་ཀྱིས་མཆོད་ཅིང་བྲེལ་ཤ་ལངས་པའི་ཉམས་ཀྱིས་འཚེངས། །
་
ད་ནི་ཡིད་ཀྱི་འཁྲི་ཤིང་ལ་ནི་རེ་བའི་རླུང་གཞོན་གྱིས་བསྐྱོད་པས། ། ་
ལག་སོར་འདབ་མ་སྙིང་གར་བཀོད་ཅིང་མགོ་ལྕོག་ལྕང་ལོ་བཞིན་ཏུ་ལྡེམ། །།
དགའ་སྐྱོ་འདྲེས་མའི་མཆི་མའི་ཟིལ་བ་མུ་ཏིག་སྡེར་སྤུངས་གཏོར་བ་མཚོན། །
བསྟོད་དབྱངས་ངག་གི་རོལ་མོ་འཁྲོལ་བས་ཁུ་བྱུག་བུ་མོའི་སྐད་ལོ་ཟ། །
ཀྱེ་ཀྱེ་ལེགས་པར་གསོན་དང་ལྷ་ཡི་བུ། །
འདི་ནས་བྱང་ཕྱོགས་ཡུལ་གྱིས་བསྐལ་བའི་སར། །
དག་པའི་ཞིང་ཁམས་ས་ལ་འཕོས་སྙམ་པའི། །
་་
་
• 4.



སྡེ་བཞིའི་ལོངས་སྤྱོད་འཁྱིལ་བའི་ཞིང་ཁམས་ཡོད། །
，
,,
དེ་ན་བཤད་སྒྲུབ་ཡོན་ཏན་བདུད་རྩིའི་བཅུད། །
མཁྱེན་རབ་གསེར་གྱི་བུམ་པར་ལེགས་བསྐྱིལ་བའི། །
ལེགས་བཤད་རྒྱ་མཚོའི་མཛོད་འཛིན་དགེ་བའི་བཤེས། །
འགྲོ་བའི་མགོན་དུ་བཞུགས་སོ་དེར་བགྲོད་ཅིག །
ཤེས་རབ་རྣམ་བཞིའི་རྡོ་རྗེའི་འཁོར་ལོ་ཡིས། །
རྨོངས་པའི་བྲག་རི་ཐལ་བར་བརླག་པའི་དཔྱིད། །
རྗེ་བཙུན་མཁྱེན་པའི་གཏེར་ཆེན་གང་དེ་ཡིས། །
བྱིན་རླབས་མཆོག་གིས་ཁྱེད་ལ་སྲུང་གྱུར་ཅིག །
དཀར་ཕྱོགས་སྐྱོང་བའི་ལྷ་ཀླུ་མཐུ་ཆེན་ཚོགས། །
ཁྱད་པར་ལྗོངས་འདིར་སྟོབས་ཀྱིས་དབང་བསྒྱུར་བའི། །
ལྷ་ཆེན་མཐུ་ལྡན་སྟོང་དར་གུང་གསུམ་གྱིས། །
གེགས་མེད་བསམ་དོན་འགྲུབ་པའི་བཀྲ་ཤིས་སྩོལ། །
གསེར་དངུལ་གཡུ་བྱུར་མུ་ཏིག་རིན་ཆེན་གྱི། །
ནོར་བུའི་གླིང་དང་རྟ་ལུག་ནོར་གྱི་རྫོང་། །
འབྲུ་རིགས་སྣ་ལྔ་འཛོམས་པའི་ཞིང་མཆོག་ཏུ། །
གསེར་སྨུག་ལྗོངས་འདི་འབྲུག་ལྟར་ལྡིར་མོད་ཀྱང་། །
ལེགས་བྱས་བསོད་ནམས་དམན་པའི་བུ་ཆུང་ངན། །
ལྷུན་གྱིས་གྲུབ་པའི་འབྱོར་བའི་བདོག་པ་མེད། །
འབད་པས་སྒྲུབ་པའི་ནོར་གྱིས་ཕྱུག་མིན་མོད། །
གང་གང་འཛོམས་པ་འདེམས་ལ་རྫོགས་པར་སྣོམས། །
་་
ལྷག་པར་ཡུལ་འདིའིཁྱད་ནོར་ཕུལ་བྱུང་བ། །
སོ་ནམ་རྒན་པོའི་རྩོལ་བའི་འདུ་བྱེད་ལས། །
བྱུང་བའི་ལོ་ཡག་སྙེ་མ་དར་དཀར་གྱིས། །
ལྕིབས་པ་འདི་ཡང་མཇལ་བའི་སྐྱེས་སུ་སྣོམས། །
• 5.



ངའི་འཇིག་རྟེན་བཅོམ་པའི་ཇག་ཚོ།
གཅོད་པ་སྐྱབས། (རྨ་ལྷོ་རྫོང)
ཟག་མེད་བདེ་ཆེན་རྒྱ་མཚོའི་དཀྱིལ་འཁོར་གྱི་ཀློང་ན། །
མཚན་དཔེའི་སྤྲིན་དཀར་བང་རིམ་མཛེས་སྡུག་གིས་འཁྱིལ་བའི། །
བཅུ་དྲུག་ལང་ཚོས་དྲེགས་འབར་འཇམ་མགོན་གྱི་ཉི་གཞོན། །
ཚུལ་མིན་སྤྱོད་པའི་ལས་ལ་རྒྱང་གཟིགས་ཙམ་སྐྱོངས་རོགས། །
བ་
བདེ་སྐྱིདགཡས་སུ་འཛུམ་པའི་གཙང་ངོགས་སུ་རོལ་བའི། །
དགའ་མགུའི་མེ་ཏོག་ཆུན་པོའི་གཡུ་འདབ་འབུམ་གྲོལ་ཡང་། །
མི་རྟག་གཡོ་འཕྲུལ་མྱུར་བའི་དུས་ངན་གྱིས་རེག་ཚེ། །
མྱ་ངན་ཁྱེའུའི་ལུས་སེམས་སྡུག་སྣང་འདིས་སྐྱོ་བ། །
ཡོན་ཏན་ཕྲན་ཙམ་འབྱོར་བ་རྒྱ་ཁབ་ཙེའི་མུ་ཏིག །
གདོས་བཅས་བུ་དང་ཆུང་མའི་ཁོར་ཡུག་དུ་འཐོར་ཀྱང། །
ད་དུང་ཨུ་ཚུགས་མིག་ཟུང་རྫིག་རྔམས་སུ་བགྲད་ནས། །
ལྔ་རིག་མཛོད་འཛིན་དོད་པའི་བཟོ་བལྟ་དེ་སྐྱིད་པ། །
རང་བློ་རང་གིས་བཅུམ་པའི་དྭངས་མཚོ་ལཁྲེལ་ནས། །
གཞན་བློའི་བསླུ་བྲིད་དུག་ཆུའི་ལྷུ་ཕྲེང་རྩེར་ཞུགས་ཏེ། །
མངོན་འགྱུར་ཕོང་པ་བགྲེས་མོའི་སྤྲང་དབྱུག་ལ་ཁེན་པའི། །
རང་སེམས་སྐྱོ་གར་འཁྲབ་པའི་ཕྱག་རྒྱུ་འདིས་ཅི་བྱ། །
• 6 •



རང་སྐད་མཚོ་ལས་ཉེར་འཁྲུངས་འོད་གསལ་གྱི་དུང་ཟླ། །
མི་དག་སྟོང་འཁུན་ཚིག་འབྲུའི་དྲི་བཞོན་དང་མཉམ་དུ། །
རྫུན་མཚང་མགྲིན་པ་འཁྱོག་པོའི་ཆུ་མཐོངས་ཀྱི་རྫིང་བུར། །
འུག་རྒན་རྨ་བྱའི་འགྲོས་ཀྱིས་གར་བསྒྱུར་དེ་དགོད་བྲོ། ། །
ཡིད་སྨོན་ལྷོ་རོང་མོན་པའི་ནགས་གསེབ་ཏུ་འགྲིམ་ནས། །
ལྷགས་པའི་གཞན་གསོས་མགྲིན་སྔོན་ཁུ་བྱུག་གི་ན་ཆུང། །
དེ་འདྲ་ཁེངས་དྲེགས་མགྲིན་སྒྲའི་ངལ་ཁུར་གྱིས་ཅི་བྱ། །
ཨེན་ཙམ་བག་ཡོད་དབྱངས་ལ་བློ་སྦྱོང་དུ་བྱོལ་ན། ། །
འཁོར་ཡུག་ནུ་འཐུང་གསར་བའི་ལག་མཐིལ་གྱི་ཁྱིམ་ན། །
ཕྱོགས་འཛིན་ཕྱོགས་སུ་གོམས་པ་རྒྱ་ཡན་དུ་བཏང་སྟེ། །
སྤྱི་བརྟོལ་འོལ་ཚོད་ཟས་ཀྱིས་ལྟོ་བ་རང་བཀར་བའི། །
འཁོར་བའི་ཨ་ཕ་འདི་དག་ཅི་ཞིག་ལ་བྲེལ་འདུག །
མྱུར་འཁྱུག་གློག་ཕྲེང་དམར་པོའི་རོལ་རྩེད་བཞིན་གཡོ་བའི། །
གཡུ་གྲོང་བུད་མེད་གཡོན་མའི་ལང་ཤོར་གྱི་རོ་འཛིན། །
ཁ་རྫུན་གཏམ་གྱི་ཆུ་འཛིན་འཁྱོག་པོ་དང་འགྲོགས་ནས། །
ཏང་སྲིད་དྲོད་སྐྱིད་ཀུན་གསལ་གཞུ་མོ་ཡང་གཡོས་འདུག །
དེ་རིང་ཟས་སྣ་འཛོམ་པའི་ཆར་སྤྲིན་གྱི་སྤྲིས་མ། །
གླུ་གར་གཡུ་འབྲུག་སྔོན་མོའི་འཁྱུག་ལྡེམ་དང་བསྡོངས་ཏེ། །
སྤྲོ་སྐྱིད་འཇའ་ཚོན་སྣ་ལྔའི་གུར་ཁང་ལ་བསུས་ཀྱང་། །
ཕྱི་རྗེས་ངན་གཏམ་གློག་གི་དྲིན་ལན་དེ་མཚར་ཆེ། །
གསར་རྙིང་རིག་པའི་འཛུམ་བཞད་ཀུ་མུད་དའི་སྐྱེད་ཚལ། །
མཐོང་ཐོས་སྟོན་ཟླ་གསར་བའི་འོད་ཞགས་ཀྱིས་ཕྱེས་ནས། །
གཡུ་གྲོང་སྨུག་འཛིན་དཔལ་གྱི་སྨན་ལྗོངས་སུ་དྲངས་ཡང། །
ཕྲག་དོག་ས་མོའི་སོར་རྩེས་བསྙོལ་བ་འདིར་ཀྱི་ཧུད། །
མི་གཙང་འདམ་བུ་ཐགས་སུ་དཀྲིས་པ་ཡི་རྫིང་ངོགས། །



༡
དམན་བློའི་གཡུ་རལ་གསིག་པའི་སྡེར་ཆགས་ཀྱི་ཁྱུ་ཚོགས། །
ང་རྒྱལ་འཇིགས་རུང་ཉམས་ཀྱིས་ཁེངས་སྟབས་ཀྱིས་གཤེགས་པ། །
མཐོང་ན་བ་སྤུ་འཛིང་བའི་སྐྲག་སྣང་རེ་ཤར་འོང་། །
ཕྱོགས་ཀྱི་ནགས་ལྗོངས་འཆི་བ་མེད་པ་ཡི་གྲོང་ནས། །
ལྷགས་པའི་རིག་ལྡན་གཤོག་འདབ་རྩེན་པ་ཡི་བྱ་ཁྱུ། ། །
འདི་ན་འཚང་བའི་གཅོང་རོང་ཅེ་སྤྱང་གིས་མནར་ནས། །
ཕྱི་བཞིན་བསྙེགས་པའི་ཟ་ཟའི་མགྲིན་དབྱངས་འདིར་སྡུག་ཨང་། །
བཅོས་བསྒྱུར་གསེར་གྱི་སྒོ་བརྒྱ་ཕྱོགས་ཡོངས་ནས་འགྱེད་ཚེ། །
རྒྱལ་ཁམས་མ་མཐོང་བླུན་པོ་ལྷུན་པོའི་རྗེས་འབྲངས་བཞིན། །
ཕ་མའི་གསོག་ནོར་ཁོ་བོའི་ང་རྒྱལ་དུ་གྱུར་ཏེ། །་་
མདོ་མེད་ཕྱུགས་ལྟའི་མགོ་འཕངས་གཅིག་ལས་གཅིག་གཟེངས་མཐོ། །
སྣ་ཚོགས་གདུག་སྤྱོད་ལས་ཀྱི་ཤིང་རྟ་ལ་ཞུགས་བཞིན། །
མཐོང་སྣང་སྲིད་པའི་གྲོང་ན་གེར་གེར་དུ་འགྱིང་བའི། །
མགྲིན་བཟང་ནགས་ཀྱི་ཤཱ་ནར་རྫ་བ་ཡི་མི་ཚོར། །
འཇགས་བྲལ་སྡང་བའི་སེམས་པར་དམར་ནག་ཁྲག་འཛར་འགྲོ། །
སྐྱེ་ཡག་ལྗང་ལོའི་ལང་ཚོ་རིམ་བཞིན་དུ་འབུས་ཤིང་། །
མཐིང་སྔོན་གཞན་གསོས་ན་ཆུང་ལྷོ་མཐའ་ནས་གྲགས་དུས། །
སྣང་ཚུལ་ངུ་མ་དགོད་ཀྱི་རྒྱང་རིང་གི་མཚར་གླུ། །
གཡུ་སྒང་ངག་རིག་འཕེལ་བའི་རི་སུལ་ནས་བླངས་སོ། །
• 8 •



ཁྲགཟིགས་ཀྱི་སྨྲེ་ངག་
དགེ་འདུན་ལྷུན་གྲུབ། (རོང་བོ)
མི་ཚེ་རླུང་ལ་བསྐུར་བའི་ན་ཟུག་གི་ངུ་སྐད། །
དོན་མེད་མྱི་ཁར་ལྷུང་བའི་སྨྲེ་ངག་གི་དབྱངས་རྟ། །
གནམ་གྱི་རྒྱལ་མོའི་བཀའ་ཡིས་བདག་ཕྱོགས་སུ་གནང་བྱུང་། །
ད་ནི་གང་འདོད་བྱ་བའི་འཇུ་ཐག་དེ་འཚོལ་འདོད། །
ལུང་རིགས་གཉིས་འཛོམས་གངས་སེང་དཀར་མོ་ཡི་རྒྱུད་པ། །
གནམ་ས་བླ་འོག་བསྒྱུར་འདྲའི་བཤད་ཡམས་ཀྱིས་མ་ཁོགས། །
ཅོལ་ཆུང་རྣ་བ་རིང་བའི་ནུས་མེད་ཀྱི་རི་བོང་ ། །
ཆགས་སྡང་གཡང་གཟར་ཟབ་མོའི་རྔམས་ཁ་ལས་མི་ཐར། །
དམིགས་མེད་ཞི་བའི་དབྱིངས་ལ་མཉམ་བཞག་ཅིག་བྱས་ཀྱང། །
འཛིན་མེད་དབང་ཤེས་ལྔ་བོ་ཕྱི་རོལ་ཏུ་འཁྱམས་འགྲོ། །
གསེར་མདོག་ལང་ཚོ་རྒྱས་པའི་དགོན་འདབས་ནས་ཆས་ཏེ། །
མ་འོངས་བྱ་བའི་ལས་དཀའ་རང་ཐོག་ཏུ་བླང་ན། །
གསར་འགྲོགས་མྱི་ཡི་ཁ་ལ་འོ་དྲི་ཞིག་འཐུལ་བས། །
སྟོང་གསུམ་སྐྱེ་རྒུའི་སེམས་ཁམས་རབ་རིབ་ཏུ་མནོན་དུས། །
མི་ལོ་ཉི་ཤུར་བསགས་པའི་སྙིང་གཏམ་གྱི་མར་ལོ། །
ཁྲེལ་གཞུང་ཕྱི་ཐག་ཅན་གྱི་སོར་རྩེ་རུ་གཏོད་དགོས། །
སྐྱ་མིན་སེར་མིན་ཕུང་བོ་གསུམ་པ་ཡི་གཟུགས་ཀྱིས། །
ཆོས་སྲིད་གང་ལ་ཕན་པའི་ཞབས་འདེགས་ཤིག་མི་འོང་། །
• 9 •



སྔ་གཞུག་གཉིས་ཀར་སེམས་པའི་གྲོས་མོལ་ལ་འབད་དེ། །
མི་ཚེ་འདི་ལ་རང་གི་འོས་འགན་དེ་སྐྱོང་རྒྱུ། །
བརྩེ་བའི་མདུད་པ་འཇིག་རྟེན་མི་ཡུལ་ལ་བཏབ་ཡོད། །
སྙན་གྲགས་སྙན་མོའི་ཅོད་པན་སྤྱི་གཙུག་ནས་དོར་ཡོད། །
ཕ་མ་ཉེ་འབྲེལ་རེ་བ་རླུང་ཡན་ལ་བསྐུར་ཡོད། །
འགོང་བོའི་ལག་པ་འགུལ་བའིཁྲམ་ལས་ལ་ཞུགས་ཡོད། །
སྔོན་ནས་གོམས་པའི་བག་ཆགས་ཨུ་ཚུགས་ཀྱིས་མི་སྤོང་། །
རྟེན་འབྲེལ་ལྟ་བའི་རྣམ་གཞག་ཆོས་ཉིད་ཀྱིས་གྲུབ་འདུག །
མ་བཅོས་ལྷུན་གྱིས་གྲུབ་པའི་རང་རིས་ཀྱི་གཤིས་ཀ །་
གདོད་ནས་བསྒྱུར་ཐབས་དཀའ་བ་ཅི་ཞིག་དང་འབྲེལ་དགོས། །
ཕ་དང་བུ་ཡི་འདོད་ཚུལ་སོ་སོ་རང་ཡིན་པས། །
གཅིག་སེམས་གཅིག་གིས་ཐེགས་པའི་བདེ་སྐྱིད་ནི་རྙེད་དཀའ། །
བྱམས་པའི་སེམས་བསྐྱེད་རྒྱུད་ནས་འགགས་པ་ཞིག་མིན་ཡང་། །
འཇིག་རྟེན་འཚོ་བའི་ཉམས་མྱོང་ཁ་ཁ་རུ་གྱུར་སོང་། །
ལྷ་ཀླུ་དྲང་སྲོང་ཁྲོས་པའི་འགྲོ་སྟངས་ཤིག་བསླབས་ནས། །
མི་མིན་འདྲེ་མིན་དམག་ཚོགས་བརྒྱ་ཕྲག་ལ་གནོད་སོང་། །
སྒེག་མཛེས་ལྷ་མོའི་དཔུང་གི་ཟུར་མིག་དང་འཕྲད་དེ། ། །
བློ་དང་སྤོབས་པའི་བྱིན་ཤ་བལ་ཐིག་བཞིན་ལྷོད་འདུག །
དག་སྣང་དད་པ་མེད་པའི་བུ་རུལ་ངའི་ཕུང་བོ། །
འདུ་འཛིའི་སྤྲོས་པ་བཅད་པའི་རི་ཁྲོད་དུ་བསྡདཀྱང་། །
དྲིན་ཆེན་ཕ་མའི་ཐུགས་ཀྱི་ཁུར་བོ་ཙམ་མ་གཏོགས། །
བསྟན་པའི་ལ་རྒྱ་ཟིན་ཚོད་རང་སྟེང་དུ་མི་མཛའ། །
་
དགྲ་གཉེན་བར་མའི་གོ་རིམ་རྦ་རླབས་བཞིན་འཁྲིགས་ཤིང་། །
ཆགས་སྡང་བཤད་པ་རླུང་ཁའི་རྩྭ་སྐྱ་དང་མཚུངས་པས། །
ང་འདྲའི་ཉམ་ཆུང་དཔུང་གི་འཚོ་བ་འདིའི་སྣེ་མོར། །་་་
• 10 •



གནམ་ས་ཧྲིལ་གྱིས་སྒུལ་བའི་སྡུག་བསྔལ་ཞིག་ཡོང་ཡོད། །
གཞུང་ཆེན་ཐོད་ལ་བཅིངས་པའི་དགེ་བཤེས་ཚོའི་གཏད་སོ། །
སྟོང་བ་མཐའ་དབུས་བྲལ་བའི་འཁོར་འདས་ཀྱི་ངོ་བོ། ། །
སྐྱེས་སྦྱངས་རིག་པ་དམན་པའི་བཙུན་གཟུགས་ངའི་དམིགས་ཡུལ། །
རྒྱལ་ཕམ་ཐེད་ལ་བོར་བའི་སྟབས་བདེ་ཡི་ཁྱིམ་གཞི། ། །
ནང་གི་འབྱུང་བཞི་འཁྲིགས་པས་ལུས་ཕུང་འདི་རྒུད་སོང་། །
འདོད་པ་བཙན་གྱིས་བཀག་ནས་སྙིང་རླུང་ཞིག་ཐེབས་ཡོད། །
བྱ་རྒྱལ་ཐང་དཀར་རྒོད་པོས་སྤྱི་སྐད་ཅིག་ཤེས་ནས། །
ཁ་སེམས་དོན་དུ་འཁྱོལ་བའི་ལག་ལེན་ཞིག་བྱུང་ན། །
ལོ་ཟླ་རེ་རེ་གསེབ་ན་འདུ་འབྲལ་གྱི་སྡུག་བསྔལ། །
ཉིན་མཚན་དཀར་ནག་གཉིས་ལ་རེ་སྒུག་གི་མིག་ཆུ། །
སྐྱེ་བ་སྔ་ཕྱིའི་མཚམས་སུ་རྒྱུ་འབྲས་ཀྱི་འཇུག་ཚུལ། །
ཉམ་ཆུང་བུ་ལོའི་གཉའ་ལྟག་རི་རབ་ཀྱིས་མནན་ཡོད། །
ཁ་བ་སྤྲིན་དུ་གཏིབས་པ་དུས་བཞི་ཡི་འགྱུར་ལྡོག །
སེམས་ཀྱི་གཏད་སོ་བརྗེས་པ་མི་རྟག་པའི་རང་བཞིན། །
སྔོན་ནས་དྲན་པའི་བག་ཆགས་གཟུགས་མེད་ཀྱི་རྙི་ཐག ། །
ས་མཚམས་གང་ནས་གཅོད་རྒྱུའི་གྲོས་ཁ་དེ་མ་འཆམ། །
་
འདྲིས་འདྲིས་སེམས་ཀྱི་རི་མོ་སྨྱུག་རྩེ་རུ་དྲངས་ནས། །
སྒྱུ་རྩལ་ཚོན་སྣ་ལྔ་ཡི་ཟུངས་བཅུད་དང་བསྡེབས་ན། །
སྣང་གསལ་དབྱངས་རྟར་འདྲེན་པ་རྒྱལ་སྲས་ཀྱི་འཁོར་ཚོགས། །
རྨད་བྱུང་ངག་གི་མཆོད་པའི་གསོལ་སྟོན་དུ་ཕེབས་རོགས། །
མ
• 11 •



ཐོལ་བྱུང་ངག་གི་ཁྱེའུ།
་ ཚེ་རིང་རྣམ་རྒྱལ། (མཚོ་ནུབ)
སྐྱིད་སོང་སྐྱིད་སོང་འཇིག་རྟེན་སྣང་བ་ཡི་ཁང་ཁྱིམ། །
་ ་
སྡུག་སོང་སྡུག་སོང་འཁོར་བ་མི་རྟག་གི་སྒྱུ་མ། །
སྐྱིད་སྡུག་གཉིས་ཀ་འཐབ་པ་འཁོར་འདས་ཀྱི་གྲོང་ཁྱིམ། །
མེད་ན་ཡོད་པར་སྨོན་པའི་ཆགས་སྡང་གི་གཞི་མ། །
ཡོད་ན་བྱོལ་བར་འདོད་པའི་ཐར་ལམ་གྱི་རྐང་སྟེགས། །
འཁོར་འདས་ཟུང་དུ་འཇུག་པའི་ས་ལམ་གྱི་གཞུང་ན། །
རྐང་རྩལ་སུ་མགྱོགས་འགྲན་པའི་འགྲོ་བ་འདི་མང་སོང་། ། ་་།
འདི་ཕྱི་གཉིས་ཀ་འདུ་བའི་སྤོ་མཐོ་ཡི་སྒང་ན། །།
གཏན་ཚིགས་ཚད་མར་བཞག་པའི་བློ་གྲོས་འདི་རྒོད་པས། །
མངོན་ལྐོག་དབང་དུ་བཞག་པའི་སྟག་སེང་གི་འཐབ་ཁས། །
འཇིག་རྟེན་བྲེད་ཤ་སློང་བའི་ཁྲག་དམར་རང་འཛག་སོང་། །
བལྟས་ན་ཡོད་ཚད་སྣང་བའི་དངོས་ཡོད་ཀྱི་བདེན་ལུགས། །
བསམ་ན་དེ་ཚད་འཇིག་པའི་གཞི་མེད་ཀྱི་སྣང་སྟོང་། །
དྲིས་ན་སུས་ཀྱང་རང་ལ་འགྲིག་འགྲིག་གིས་འཆད་པས། །
ལྟ་བའི་མཐར་ཐུག་འདི་ཡང་འཁོར་བ་ལས་མ་འདས། །
ཕྱི་མ་གཏན་གྱིས་མ་འགོག་སོ་སྐྱེས་ཀྱི་ཕོ་མོ། །
འབྱུང་གཞིའི་ལུས་རྟེན་ཤ་ཁྲག་གདོས་བཅས་ཀྱི་གྲུབ་ན། །
ན་འཆིའི་སྡུག་བསྔལ་སུས་ཀྱང་གཟུར་བ་ནི་མེད་པས། །
ཚོར་རེག་རྣོ་བའི་ལུས་རྟེན་རྣམ་ཤེས་ཀྱིས་དོར་ཚེ། །
མར་མེ་རླུང་གིས་གཟིམས་བཞིན་ཞི་འཇགས་སུ་ཟད་དམ། །
འདི་ཕྱི་གཉིས་ཀ་རིག་པའི་གྲུབ་ཆེན་གྱི་རྟོགས་ལྡན། །།
ཚེ་འདི་སྙིང་བོ་དབེན་པའི་མཐར་ཐུག་གི་རྟོགས་པས། །
ཕྱི་མ་མིག་མཐོང་ཟིན་པའི་མངོན་ཤེས་དག་ལྡན་ན། །
གཟན་ཤམ་གཤོག་པར་བརྗེས་ནས་འཕུར་འཕུར་ཅིག་ཆོག་གམ། །
འཇིག་རྟེན་འཇིག་རྟེན་ལས་འདས་འཁོར་བ་ཡི་གྲོང་ཚོ། །
སྐྱེ་དགུ་མཐོ་དམན་འདུ་བའི་ཁམས་གསུམ་གྱི་འཁོར་བ། །
མངོན་ལྐོག་གཉིས་སུ་ཕྱེས་པའི་ལས་དབང་གི་རྣམ་སྨིན། །
12 •
ཨ་ ་
་
,
་ ་



ཁ་བའི་འདབ་མ་ཇི་བཞིན་ཕྱོགས་དྲུག་ཏུ་བརྐྱངས་སོང་། །
གཅིག་ཐོབ་ཅིག་ཤོས་ཤོར་བའི་འཁོར་འདས་ཀྱི་མགྲོན་པོ། །
ཐ་གུའི་སྐུ་མ་ཇི་བཞིན་གྲིམ་གྲིམ་ལས་མ་འདས། །
དཔྱད་ན་ཟླུམ་གཟུགས་མཁའ་རུ་བཏེགས་པ་སྣོད་བཅུད་ཀྱི་ཞིང་ཁམས། །
གཞལ་ན་མགོ་མཇུག་ཆད་ལྷག་སྦྲེལ་བའི་ཚད་མེད་ཀྱི་འཁོར་ལོ། །
བསམ་ན་ཤེས་རབ་ཟབ་མོ་འཇུག་པའི་རིག་བྱེད་ཀྱི་སྒོ་མོ། ། །
འདི་གསུམ་དབང་དུ་བསྒྱུར་བའི་སྐྱེས་ཆེན་སུ་ཞིག་རང་འབྱོན་ནམ། །
རྒྱང་རིང་ལ་བསྐུར་བའི་འཕྲིན།
—བོད་རིགས་སློབ་མ་ཡོངས་ལ་བྲིས་པ།
ཁང • དཀོན་མཆོག (རྔ་བ)
མཚན་དཔེའི་དཔལ་འབར་ལང་ཚོས་རབ་སྒེག་ཅིང་། ། ཞུམ་མེད་རིག་པའི་འཕྲུལ་གྱིས་ཐལ་བར་རློགས། །
བོདཱུའི་རྒྱུད་མངས་གདངས་ལས་བརྒྱུད་སྟོང་སྒྲ། །
བློ་ལྡན་ཚོགས་ལ་འདོམས་མཛད་མིག་ཡངས་མས། ། རང་རིགས་ལ་རྒྱའི་བ་དན་སྲིད་པའི་རྩེར། །
ཁོ་བོའི་གྲོགས་ལ་སྨྲ་བའི་བྱིན་རླབས་སྩོལ། ། ་་། བསྒྲེང་བའི་ངལ་བ་བདག་གིར་མཛད་བའི་ན། །
སྐྱེ་དགུའི་བསྔགས་བརྗོད་བྱ་དགའ་དམར་པོའི་རས། །
ཡུལ་གྱིས་བསྐལ་བའི་ལྗོངས་སུ་རིག་པའི་གནས། ། མགུལ་དུ་བཅིང་པའི་སྐལ་བཟང་འབྱུང་བར་ངེས། །
སློབ་ཏུ་སོང་བའི་དགོས་པ་མ་འདོར་བར། །
བཀའ་དྲིན་གཞལ་མེད་ཐོན་མི་འཕགས་ཡུལ་དུ། ། གདོང་དམར་དག་ལ་རྗེས་ལུས་མི་རིགས་ཞེས། །
ཕྱིན་པའི་རྣམ་ཐར་མཆོག་དེ་གཅེས་པར་ཟུངས། ། མཚང་ངན་གནག་རྫི་ཡིན་ཡང་སྙིང་ལ་གཟན། །
དེའི་ཕྱིར་རིག་པའི་གཏེར་དུ་བསྒྲུབ་མཛོད་ལ། །
བློ་སྤྱན་པདྨའི་འདབ་སྟོང་གྲོལ་བ་ནས། ། མིང་དེ་དོར་བའི་ཐབས་སུ་རེམས་ཤིག་བུ། །
གཤིས་བཟང་དྲི་ཡིས་འཁོར་ཡུག་མ་གཏོང་བར། །
བཀའ་པོད་ལྔ་ལ་སྦྱངས་ཚེ་བདག་སོགས་དང་ ། ། ཚངས་སྲས་དགའ་མའི་མགྲིན་པའི་སྐྱེད་ཚལ་ལས། །
རིང་དུ་འབྲལ་བའི་སྤོབས་པ་མ་ཉམས་མཛོད། ། འཕོས་པའི་སྙིང་གཏམ་པད་དཀར་ཆུན་པོ་འདི། །
རྒྱུ་ཆེན་གཞུང་ལ་རྨོངས་པའི་དར་མ་དེས། །
སྔོན་བྱོན་མེས་པོ་དག་གི་མཛད་རྗེས་ལ། །་ སློ བ་གྲོགས་ཡོངས་ལ་ཕུལ་བ་ཛ་ཡན་ཏུ། །
དམའ་འབེབས་བབ་ཅོལ་སྨྲ་བའི་རྒོལ་ངན་འགས། ། །
ཕྱོགས་ལྷུང་གཏམ་གྱི་མཆེ་སྡེར་ངོམ་པས་ན། །
99. 6. 15ཉིན་རང་ཤག་ནས།
• 13. •



རྗེས་དྲན་སེམས་ཀྱི་རིམ།
འགར་རྩེ • སྐལ་བཟང་།
(རེབ་གོང)་
.
འ
་
་
།
བློ་གྲོས་བཟང་པོའི་མཁྱེན་བརྩེ་ནམ་མཁའི་ཀློང་། །
འཕྲིན་ལས་ཀུན་ལ་སྙོམ་པར་འཇུག་མཛད་པ། །
ལྷུན་འགྲུབ་ཆོས་ཀྱི་རྒྱལ་མཚན་བསྒྲེངས་པའི་མགོན། །
ཀུན་གཟིགས་ཐམས་ཅད་མཁྱེན་པ་རྗེས་སུ་དྲན། །
ཁ་བས་རྡུལ་མང་བརྩེགས་པ་གངས་རིའི་སྤོར། ། །
བྱིན་རླབས་རྩལ་དགུ་རྫོགས་པའི་འགྱིང་བག་ཅན། །
འཇིགས་མེད་སྙིང་སྟོབས་མཆོག་གི་རྣམ་དཔྱོད་ཀྱིས། །
ལོག་སྨྲའི་གཉིས་འཐུང་ཀླད་རྒྱུ་འགེམས་པར་མཛད། །
སྙིགས་ལྔའི་བརླང་སྤྱོད་མཁའ་ལ་དར་དྲགས་པས། །
ཁྱེད་སྐུ་རིན་ཆེན་ཕུང་བོའི་དགྲར་ལངས་ཀྱང་། །
བདུད་བཞིའི་གཡུལ་ལས་རྒྱལ་བ་ཁྱེད་སྐུ་ཡི། །
གཡོ་མེད་ཏིང་འཛིན་བརྟན་པོ་སུ་ཡིས་འཇོམས། །
རབ་དཀར་གངས་ལྗོངས་ར་བའི་ཁོད་ཡངས་ངོས། །
མི་རིགས་མཛའ་མཐུན་གསེར་གྱི་ཞགས་པ་ཡིས། །
སྦྲེལ་བས་གྲགས་སྙན་དགའ་བའི་མིག་ཡངས་མ། །
སྐྱེ་དགུའི་ཡིད་ཀྱི་གཟུངས་ཐག་གཅིག་པུར་གྱུར། །
རིས་མེད་གྲུབ་མཐའི་ཆོས་སྒོ་འཛད་མེད་ཕྱེ། །
སྣ་མང་ཤེས་རིག་སློབ་གླིང་གྲངས་མེད་བཙུགས། །
རླབས་ཆེན་ཆོས་སྲིད་མཛད་རྗེས་མཐའ་ཡས་པས། །
བོད་ཡུལ་རྒུད་མུན་འཇོམས་མཛད་མཆོག་ཁྱེད་དྲན། །
ས
་
• 14 •



རྒྱལ་བསྟན་སྣུམ་ཟད་མར་མེ་ལྟར་གྱུར་ཚེ། །
ཐུབ་བསྟན་ལུགས་བཟང་སླར་གསོ་མཛད་པའི་ཁུར། །
སྲས་བཅས་རྒྱལ་བའི་འདེགས་དཀའི་གདུགས་དཀར་པོ། །
མ་ལུས་བསོད་ནམས་ཞིང་འདིར་ཁྱེད་ཀྱིས་བསྒྲེངས། །
མི་རིགས་སློབ་གསོའི་བཀྲ་ཤིས་གྲུ་ཆར་རྒྱུན། །
ཤེས་རིག་མྱུ་གུའི་འབྲས་བུའི་དོག་པ་འབུམ། །
སྣ་མང་འགྲོ་བའི་ཡིད་ཀྱི་ཞིང་གི་སར། །
དཔལ་ཡོན་ཟུང་གི་བདེ་དགའཁྱེད་ཀྱི་བྱིན། །
གངས་ལྗོངས་ར་བ་རྡུལ་མུན་གྱིས་གཡོགས་ཚེ། །
ཁྱེད་སྐུ་རྟ་ལྗང་དབང་བོའི་བསིལ་ཟེར་གྱིས། །
མ་ལུས་བདེ་སྐྱིད་རྫོགས་ལྡན་གསར་བའི་སར། །
འགོད་མཁས་མཆོག་ཁྱེད་མཛད་རྣམ་རྗེས་སུ་དྲན། །
ལོག་སྤྱོད་སྒྲོ་སྐུར་གཏམ་གྱིས་དུག་ལྔའི་མདའ། །
འཕེན་པའི་བག་མེད་སྨྱོན་པའི་རོལ་རྩེད་ཀྱིས། །
བཀའ་བསྟན་ནོར་བུའི་བང་མཛོད་སྣུབ་པའི་ཚེ། །
ཡང་དར་རྒྱལ་བསྟན་གསོ་མཁས་མཆོག་ཁྱོད་དྲན། །
གང་འདུལ་འགྲོ་རྣམས་སྣ་ཚོགས་སྤྲུལ་བ་ཡིས། །
བདེ་སྐྱིད་ཞི་བའི་ལམ་ལ་འགོད་མཛད་པ། །
རྒྱལ་སྲས་རྒྱ་མཚོའི་དབུས་ན་སྟོན་ཟླ་བཞིན། །
ཁྱད་འཕགས་མགོན་ཁྱེད་མཛད་རྣམ་རྗེས་སུ་དྲན། ། །
གནག་ཕྱུགས་སུག་རྗེས་བསྙེགས་པའི་གཞོན་ནུ་དག ། །
ལྔ་རིག་རིན་ཆེན་གླིང་གར་བསྐྱོད་པའི་གྲུ། །
ཁྱེད་ཀྱིས་བྱིན་མཐུ་ཁོ་ནས་གནང་བ་ཡི། །
སྤྲོ་དགའི་མཉེན་པའི་གྲངས་ཀྱི་མཐའ་མ་རིག །
ཁ་བས་བསོད་ནམས་བརྩེགས་པའི་དགེ་མཚན་དང་། །
ལྷག་བསམ་མཆོག་གིས་བསམ་བཞིན་ཕེབས་པ་ཡི། །
ཀུན་གཟིགས་མཐོང་གྲོལ་ཐམས་ཅད་མཁྱེན་པ་མཆོག །
མཚན་དཔེ་འབུམ་གྱི་སྤྲོས་པའི་སྐུ་དེ་དྲན། །
་་
་་，.
• 15 •



ཉོན་མོངས་དུག་ལྔའི་གཟིར་བའི་སྙིགས་མའི་འགྲོར། ། ་
བརྒྱད་ཁྲི་བཞི་སྟོང་ཆོས་ཕུང་མ་ལུས་ཀུན། །
གང་འདུལ་ཐབས་ཀྱིས་སྟོན་མཁས་མགོན་ཁྱོད་ཀྱི། །
འགྲོ་བློར་འཚམ་པའི་གསུང་དབྱངས་ལྷག་པར་དྲན། །
གཡོ་མེད་མཐའ་བྲལ་ལྟ་བའི་རིང་ལུགས་ཟབ། །
གཞི་ལྔའི་རང་སྤྱི་གཏན་འབེབས་མཁྱེན་རྒྱ་ཡངས། །
གསང་སྔགས་བསྐྱེད་རྫོགས་རིམ་གཉིས་ཏིང་འཛིན་བརྟན། །
སྤངས་རྟོགས་མཐར་ཕྱིན་ཁྱེད་ཀྱི་ཐུགས་རྒྱུད་དྲན། །
ཉམ་ཐག་འགྲོ་བའི་དད་གུས་འབུལ་ནོར་ཀུན། །
ཐམས་ཅད་དོན་ལྡན་བྱ་ཕྱིར་ཞིང་གི་མཆོག །
མཆོག་གསུམ་རྟེན་གྱི་རྒྱུ་ཐེབས་སུ་ཕུལ་བས། ། ་
ལྷར་བཅས་འགྲོ་བས་མགོན་ཉིད་རྗེས་སུ་དྲན། །
མི་ཟད་བརླང་སྤྱོད་དར་བའི་དུས་འགྱུར་སྐབས། །
གངས་ལྗོངས་ཤེས་རིག་མིང་གི་ལྷག་མར་བཏང་། །
བསིལ་ལྗོངས་འགྲོ་ལ་མགོན་སྐྱབས་བྲལ་བའི་ཚེ། །
ཕན་བདེ་དབུགས་དབྱུང་མཛད་མཁས་མཆོག་ཉིད་དྲན། །
ཁྱེད་ཡོན་མཛད་རྣམ་ཟབ་ཡངས་མ་དྲོས་ཀློང་། །
བདག་བློས་ཆ་ཙམ་གཞལ་བར་ནུས་མིན་ཡང་། ། །
ཅུང་ཙམ་སྐྲ་རྩེ་བླངས་པའི་ཐིགས་པ་འདི། །
རྗེས་དྲན་ཚུལ་དུ་རྣམ་གཡེང་ཁོ་བོས་བྲིས། །
(ཤོག་ངོས17ལ་མཐུད)
ཐོ་རེངས་དྲ་ཡོལ་དེ་ཕྱེ་དུས། །
འཁྲེང་བཞིན་གྱེས་པ་དེ་ཨེ་དྲན། །
རེ་སྨོན་གཙང་ངོགས་ཀྱི་ཟླ་བ། །
བསྙབས་ནས་ཟིན་རྒྱུ་ཞིག་མི་འདུག །
ངང་སྒུག་སྤང་ཁ་ཡི་འཇའ་ཚོན། །
བདས་ནས་འཆིང་རྒྱུ་ཞིག་མི་འདུག །
འོན་ཏེ་སྔོན་བསགས་ཀྱི་སྨོན་ལམ། །
དཔྲལ་བའི་རི་མོ་རུ་ཡོད་ན། །
ཟླ་བ་སྒོར་མོ་ཞིག་ཤར་དུས། །
གླིང་ག་སྐྱིད་པོ་ནས་འཛོམས་འོང་། །
་་
U
.
.
，
，
• 16 •



དྲན་
མགུར།
ནགས་བཟའ་ཕུན་ཚོགས། (ཐེམ་ཆེན་རྫོང)
གནམ་སྔོན་སྒྱུར་སྒྱུར་ཞིག་མཐོང་སའི། །
སྤྲིན་དཀར་ཕང་ཕུང་དེའི་གཤམ་ན། །་་
སེམས་དམར་དུང་དུང་གི་ཐིག་ལེ། །
ཆུང་འདྲིས་བྱམས་པ་ཁྱོད་བཞུགས་ཡོད། །
སྟོང་འཇགས་རྫ་ལུང་གི་ཕུ་ནས། །
མེ་ཏོག་དམར་ཆུང་ཞིག་བཏོག་སྟེ། ། ་་།
རྫ་ཆབ་ལྷུང་ལྷུང་གི་རྒྱུན་ནས། །
ཁྱོད་ལ་སྐྲ་རྒྱན་ཞིག་བསྐུར་ཡོད། །་
སྤྲིན་མགོ་དཀར་ནག་ཅིག་འཐབ་དུས། ། ་
སྨྲེང་གླུ་སྐྱོ་སྐྱོ་ཞིག་གྱེར་ཞིང་། །
གཡུ་འབྲུག་ལྷང་ལྷང་གི་རྗེས་ལ། །་་
མཆི་མ་ཁྲོམ་ཁྲོམ་ཞིག་བསྐུར་ཡོད། །
ཆར་རྗེས་ནེའུ་གསིང་གི་པང་བར། །
འཇའ་གུར་ལམ་ལམ་ཞིག་གུག་དུས། །
ཞལ་རས་སྒོར་སྒོར་གྱི་ངོས་སུ། ། ་
བབས་པ་ཤར་ཤར་རེ་ཨེ་བྱུང་། །
རྐྱང་འབྲོང་བཞུར་ལམ་ཞིག་འདེད་དུས། །
རི་རྩེ་མཐོ་མཐོ་ལ་འཛེགས་བྱུང་། །
བྲག་ཅ་རིང་རིང་དུ་འཁོར་བའི། ། .
རྒྱང་འབོད་ལན་གསུམ་དུ་བྱས་ཡོད། །
གཡུ་ལོ་ལྡེམ་ལྡེམ་གྱི་ཚལ་ནས། ། ་
གཡང་དཀར་རྗེས་སྣེ་རུ་འབྲང་དུས། །
སྙན་པ་གྲོང་གྲོང་གི་གསོས་སུ། །
གློ་བུར་ཐོས་པ་རེ་ཨེ་བྱུང་། །
གངས་ཆུ་མུ་ཏིག་གི་ཟིལ་དངར། །
མདའ་ལ་ཤང་ཤང་དུ་རྒྱུག་དུས། །
ཁམ་གསུམ་དལ་དལ་དུ་བཏུང་ཞོར། །
འོ་སྒྲོས་ཞིམ་ཞིམ་ཞིག་བསྐུར་ཡོད། །
སྤྲིན་པ་ཕན་ཐོན་གྱི་ཧྲག་ནས། །
འོད་དཀར་ཟ་ཟི་ཡི་ཐིག་ལེ། །
ཟླ་བ་ཁེར་འདུག་དེ་མཐོང་ཚེ། །
སེམས་ཁོང་གྲང་གྲང་ཞིག་ཡོད་དམ། །
མིག་ཟུང་ཟིམ་ཟིམ་ཀྱི་རྒྱབ་ན། །
སྐྱོ་བའི་ཆུ་རིས་ཤིག་བསྐུང་བའི། །
སྐར་མ་ཐར་ཐོར་ཞིག་ཤར་ན། །
སྤྱན་མཐའ་བརླན་བརླན་ཞིག་མིན་ནམ། །
འཆར་ཀའི་སྤྲིན་དམར་ཞིག་འཁྱིལ་དུས། །
འགྲོགས་མགོའི་སྐྱེངས་པ་དེ་དྲན་ཞིང་། །
དགོང་ཁའི་གྲིབ་སོ་དེ་གུག་དུས། །
མཚན་མོའི་དུས་བཏབ་དེ་ཨེ་དྲན། །
ཟླ་བ་སྤྲིན་ཕག་ཏུ་ཡིབ་དུས། །
སྙིང་གི་རྩེ་བྲོ་དེ་དྲན་ཞིང་། །
(འཕྲོ་མ་ཤོག་ངོས16ལ་བལྟོས)
11 •



སློབ་དཔོན་ཨ་ནུའི་བཀའ་དྲིན་རྗེས་སུ་དྲན་པ་
ལུས་དཀར་མགྲིན་པའི་དྲིལ་ཆུང་།
དཀོན་མཆོག་བསམ་གཏན། （ལན་གྲུ)
ཀ་ལ་པིང་ཀའི་མགྲིན་རྔ་ཇི་བཞིན་དུ། ། ཀ་བ་མེད་ཞེས་མུ་ཅོར་སྨྲ་བ་འདི། །
ཀ་མ་ལ་ལྟར་མཛེས་པའི་ལུས་དཀར་མ། ། ་་ ཀ་བཤད་མཁན་པོ་ཅི་ལྟར་རློམ་ན་ཡང་། །
ཀ་ལི་དགོངས་དོན་རིག་པའི་གནས་མཐའ་དག ། ཀ་གཉིས་པ་ཡི་དཔེ་རུ་མི་འགྱུར་གྲང་། །
ཀ་ཡེ་ཆགས་བྲལ་མཁྱེན་པའི་ངག་སྦྱིན་མཛོད། ། ཀ་ཁ་སུམ་ཅུའི་བྱེད་པོ་མ་མཆིས་ན། །
ཀ་ནི་ཀ་ཡི་རྒྱལ་བོ་ཇི་བཞིན་དུ། ། ཀ་ཡེ་རང་རེའི་ཡི་གེའི་བསྟན་བཅོས་འདི།
ཀ་མ་རུ་ལྟར་རབ་མཛེས་གངས་རིའི་ལྗོངས། ། ཀ་མིན་རྡོ་མིན་མགོ་མེད་མཇུག་རྡུམ་དུ། །
ཀ་མད་སུམ་ཅུའི་སྦྱོར་བ་རྒྱ་ཆེར་མཛད། ། ཀ་ཞེས་མཛུབ་མོ་སྟོན་ཡུལ་རྙེད་རེ་སྐན། །
ཀ་དག་ཡི་གེའི་བྱེད་པོ་ཨ་ནུ་དྲན། ། ་ ་ ཀ་བཞི་གདུང་བརྒྱུད་བོད་ཀྱི་གྲུབ་མཐའ་ཀུན། །
ཀ་ཅོག་ཞང་གསུམ་ལ་སོགས་ལོ་ཙཱའི་ཁྲོད། ། ཀ་དག་རིས་སུ་མ་ཆད་སམ་བྷོ་ཊ། །
ཀ་ནི་ཀ་ཡི་མཛེས་བྱེད་ཇི་བཞིན་དུ། །་ ་ ཀ་ལི་ཨ་ལིའི་བྱེད་པོ་ཡི་གེའི་འཕྲུལ། །
ཀྭ་ཡེ་གངས་རིའི་ལྗོངས་འདིར་ཡོད་མིན་ཞེས། ། ཀ་ནས་དག་པས་སེམས་ཀྱིས་འདུད་ལ་ལྟོས། །
ཀ་ཁོལ་མ་ཡི་བྱེད་པོ་སྲོང་བཙན་སྨྲ། ། ཀྭ་ཡེ་ཁ་བ་ཅན་གྱི་གཞོན་ནུ་ཚོ། །
ཀ་ཁའི་སྦྱོར་བ་ཐོག་མར་མཛད་པའི་མགོན། ། ཀ་མིན་ཁ་མིན་ཕྱོགས་ལ་མ་བརྒྱུགས་པར། །
ཀ་མ་ལ་ལྟར་དཀར་བའི་ལྗོངས་འདི་ན། ། ཀ་བ་གདུང་ལྕམ་བཀྲ་བའི་ཁང་མིག་ཏུ། །
ཀ་ལ་པིང་ཀའི་མགྲིན་སྙན་ཇི་བཞིན་དུ། ། ་ ཀ་ཁའི་སྦྱོར་བ་ཞིབ་ཏུ་སྦྱོང་བྱོས་ཤིག །
ཀ་ཡེ་ཐོན་མིའི་བཀའ་དྲིན་སུ་ཡིས་གཞལ། ། ཀ་ཡེ་མཁས་པའི་གྲལ་དུ་འཚངས་ན་ཡང་། །
ཀ་མིན་ཁ་མིན་ང་རྒྱལ་མཐོ་བ་འགས། ། ཀ་ཡིག་ནོར་གྱིས་དབུལ་ན་ངོ་རེ་ནོངས། །
ཀ་མད་སྦྱོར་བ་ཨ་ནུས་མ་མཛད་ཞེས། ། ཀ་ལི་ཡི་གེའི་བྱེད་པོ་ཨ་ནུའི་དྲིན། །
ཀ་ཁ་ཤེས་པའི་ཁུལ་གྱིས་རློམ་སེམས་བཅས། ། བསྐལ་བའི་བར་ཏུ་བརྗེད་པར་མ་འཇུག་ཨང་། །
ཀ་སྒྲོགས་སྐད་ལྟར་རྣ་བར་འཛེར་ནས་འོང་། ། ལྔ་རིག་ཤེས་བྱའི་མཁའ་དབྱིངས་དག་པའི་
ཀ་ཡེ་ཁ་བ་ཅན་གྱི་མཁས་དབང་འབུམ། ། ཀློང་། །
ཀ་དག་ཐུགས་ཀློང་དབྱིངས་ནས་མགྲིན་གཅིག་ བརྩོན་འགྲུས་དར་དཀར་གཤོག་འདབ་རབ་
བརྐྱངས་ནས། །
ཀ་ལིའི་བྱེད་པོ་སམ་བྷོ་ཊ་ཡི་མཚན། ། སྙན་ཚིག་མགྲིན་པའི་གླིང་བུ་བསྒྱུར་བཞིན་དུ། །
ཀ་བ་ལི་ཡི་སྣོད་ན་ཅིས་མི་གསལ། ། ་ ཨེ་མ་བློ་གསལ་མཚོ་ཡི་ངོགས་སུ་འཕུར། །
ཀ་རྡོ་བོད་ཀྱི་ཡིན་པར་ཤེས་བཞིན་དུ། །
ཏུ། །
• 18 •



ཉོན་མོངས་དུག་གི་བུ་ལ་སྙིང་རྗེ་བྲལ།
རྩེ་རྟོགས་སད། (རྨ་ལྷོ)
+44
མཐོ་བ་སྲིད་པའི་རྩེ་ནས་བཟུང་སྟེ་དམའ་བ་ན་རཀ་ཁམས་ཀྱི་བར། །
ལྷ་མིའི་ལོངས་སྤྱོད་ཕུན་ཚོགས་མཐའ་དག་བདག་ལ་དབང་བའི་དངོས་པོ་ཞེས། །
ཧམ་འདོད་སྲེད་པ་རོལ་དུ་ཁྲིད་དེ་ཀུན་ལྷན་གཤོག་པའི་ཟློས་གར་ཟུང་། །
སྐྱི་བསེར་དར་མའི་བང་ལ་སྡེབ་བཞིན་འདོད་ཆགས་བྱ་ཡི་རྗེས་སུ་འཕུར། །
གདོད་མའི་དུས་སུ་དྲིན་གྱིས་བསྐྱངས་པའི་བརྩེ་ལྡན་སྙིང་གི་མ་མ་ལ། །
དགྲ་གཉེན་བར་མའི་འདུ་ཤེས་འཆང་སྟེ་ཕན་གནོད་ཆོ་གའི་འདུ་འགོད་ཀྱིས། །
དགེ་བའི་དཔུང་བ་དུམ་བུར་གཅོག་བཞིན་ཐར་མེད་ལས་ཀྱི་བཙོན་ཁང་དུ། །
དུག་ཆུ་ཁོལ་མའི་ངར་ཁ་འཐུང་བའི་ཞེ་སྡང་སྦྲུལ་གྱིས་དུག་ལྕེ་སྲིང་། །
གནས་ལུགས་ཐར་བའི་སྲོག་དབང་འཚོལ་ལ་ཐོག་མེད་དུས་ནས་སྒྱིད་ལུག་སྟེ། །
གཙང་བདེ་རྟག་བདག་སྲིད་པའི་གྲོང་སྒོར་རྒྱུན་དུ་འཁྱམས་པའི་ངུར་སྒྲ་ཅན། །
དགུ་ཟུང་དམྱལ་བའི་དུ ཁ་སྟེར་ལ་འཇིག་རྟེན་ཁམས་ཀྱི་བདུད་པོ་ཆེ། །
ཟག་བཅས་འཁོར་བའི་ཁང་ཕུགས་ཤིག་ན་གཏི་མུག་ཕག་གི་དོ་ཟླར་ཉལ། །
རྒྱུགས་པའི་དབུགས་རྒོད་ཁ་ལ་འཚང་བཞིན་རང་ཉིད་མཐོ་བའི་སྟངས་སྟབས་ཀྱིས། །
གང་དག་ཞབས་ཀྱིས་ལྷག་མེད་བརྫིས་ན་འཛམ་གླིང་གེ་སར་རྒྱལ་བོའམ། །
དྲེགས་པ་ལྷ་བརྒྱད་དྲག་ཏུ་ཁྲོས་ཀྱང་ང་ཡི་དོ་ཟླ་མི་འོང་ཞེས། །
རང་སེམས་གངས་རིའི་སྤོ་ན་འགྱིང་བའི་ང་རྒྱལ་གདོང་ལྔས་མཆེ་བ་གཙིགས། །
གཞན་ལ་སྡེ་བཞིའི་དཔལ་ཡོན་རྒྱས་ན་རང་གི་དམར་ཆུང་སེམས་པ་དེ། །
སྐད་ཅིག་ཙམ་ལ་སྡོད་དབང་མེད་པར་འགྲེ་ལྡོག་འཕག་འཚག་རྒྱག་ཞོར་དུ། །
ཚེར་མའི་ལྕག་གིས་འབྲབ་པ་བཞིན་དུ་མི་བཟོད་དུག་གི་ན་ཟུག་ཅན། །
ལྷ་མིན་སྒྲ་གཅན་ཁྲོས་པའི་ཟོལ་གྱིས་ཕྲག་དོག་ཟུར་མིག་མངོན་པར་བགྲད། །
• 19 •



བདཝི་སྒང་གི་དུང་ཟླ།།
-རྗེས་བཟང་བསོད་ནམས་སྟོབས་རྒྱལ་ལ་རྗེས་དྲན་དུ་ཕུལ།
གྲི་རྐྱང • ཆེརིང་རྡོ་རྗེ། (ཡུལ་ཤུལ)
རབ་དཀར་གངས་རི་དཀར་པོའི་ལ་ཐོད་བཅིངས་པའི་ཛམ་བུ་ནོར་འཛིན་དགའ་མའི་ཡང་
རྩེ་ཁམས་ཕྱོགས་འབྲི་ཀླུང་གསེར་ལྡན་རྒྱུད། །
སྙན་པ་གྲགས་པའི་དབྱར་རྔ་ཕྱོགས་བཞི་ཐ་གྲུ་ཁྱབ་པའི་དཀར་ནག་རྐང་བཞིའི་ཕ་ས་འབྲི་
སྟོད་དབང་ཕྱོགས་ས་འཛིན་རྩེ། །
ཚ་གདུང་དུ༔ ཁར་མེ་ལྕེ་གཟུགས་འཛིན་འགེབས་པའི་ཉེར་དགུ་སྨག་རུམ་མ་ལུས་འཇོམས་
པའི་འཆར་རྟོག་བཅོ་ལྔའི་དུང་ཟླ་ཞིག ། །
ཕ་མཐར་བྲལ་བའི་ཀུན་གསལ་མཁའ་ལ་འཕགས་ནས་འགྲོ་དྲུག་ཡིད་སྨོན་གྱུར་སའི་ཨ་ཆེན་
ས་བཞི་བསིལ་བའི་འོད་ཀྱིས་སྐྱོང་། །
མས
དེང་དུས་ཕུལ་བྱུང་རྒྱུགས་འབྲས་ཕ་ཡུལ་རྩྭ་ཐང་སྐྱུར་ནས་གྲོང་ཁྱེར་རིག་པའི་པད་ཚལ་
འགྲིམ་པའི་བསྐལ་བརྒྱ་མེ་ཏོག་བཞད། །
རིག་པའི་རྒྱུ་མཚོ་འཁྱིལ་ཅིང་ལྔ་རིག་དྲི་བསུང་འཐུལ་བའི་དགའ་ལྡན་ལྷ་ཡིས་མིང་འཛིན་
མཚོ་སྔོན་མི་རིགས་སློབ་གླིང་ནས། །
བགྲང་བྱ་ལྔ་ཡིས་རིང་ལ་དགེ་བའི་བཤེས་གཉེན་དམ་པས་སྐྱེད་སྲིང་ཐུགས་དྲོད་འོག་ནས་
ལང་ཚོའི་རིག་པའི་དཔལ་གྱིས་ཕྱུག །
མིང་རྒྱང་རིང་བའི་སློབ་ཆེན་བུ་ཕྲུག་རིག་པའི་གྲོང་ཁྱེར་སྡོད་པའི་གོ་སྐབས་སྐྱུར་ནས་འབྲོག་
ཁུལ་གསར་སྐྲུན་ལམ་དུ་ཆས། །
.
སྣོད་བཅུད་སྐྱེ་དགུ་ཡིད་སེམས་འཕྲོག་མཁན་དངུལ་གྱི་དགའ་མས་དཔྱོད་ལྡན་ཁྲིམས་སྲུང་
དབང་ཕྱུག་མཆོག་ཀྱང་དཀའ་ཐུབ་བཟློག་པ་བྱས། ། ་ ་
རིན་ཆེན་གཉིས་པ་དངུལ་གྱི་སྒྲོན་མེའི་འོད་ཀྱི་མཛེས་པས་ཉིས་བརྒྱ་ལྔ་བཅུ་དམ་དུ་བཅས་
རྣམས་ཕྱེ་ལེབ་རྣམ་ཐར་སྐྱོང་། །
• 20 •



བསིལ་ལྡན་ལྗོངས་ཆེན་ལོ་རྒྱུས་ཞལ་འདོན་མཁན་པོས་དངུལ་གྱི་ཆེད་དུ་མི་རིགས་སྤུན་ཟླ་
ནང་དམེ་བྱེད་པར་མིག་མི་བཙུམ། །
ཕུགས་བསམ་རབ་ལྡན་དྭངས་གཙང་སྲིད་འཛིན་ཁྱེད་ཀྱིས་སྤྱོད་བཟང་ཉི་མས་ཚུལ་མིན་བྱ་
ངན་མུན་སྟུག་ཕ་མཐར་བསྐྲད་པར་མཛད། །
སྲིད་ཀྱི་འབྱུང་གཞི་གནོད་པ་མ་ཡིན་ཧམ་སེམས་གཡོསྒྱུ་རིགས་ངན་འབུ་ནག་དུ་མས་བརྩེ་བ་
དབེན་པའི་གཟའ་ཅན་བསུས། །
ལྟོས་དང་གསེར་ལྡན་དགའ་མའི་བརྗིད་ཉམས་དོར་སྟེ་འབུས་འགོ་ཚུགས་པའི་རྩྭ་ཉག་ཐུར་
དུ་ལྷུང་ནས་སྐུ་མདོག་ཞལ་རས་ངོམ། །
ཤ་རུས་གཅིག་ལས་རྒྱུད་པའི་གངས་ཁྲོད་སྤུན་ཟླ་འཁུན་སྒྲའི་སྨྲེ་སྔགས་ཁྲོད་ནས་གངས་ཕྲུག་
ཁྱེད་ཀྱིས་རླབས་ཆེན་མཛད་པར་བསྔགས། ། ་
ལ་རྒྱུའི་བ་དན་དར་ལྕོག་དཀར་པོའི་ཇི་སྲིད་བསྐལ་བའི་བར་དུ་ཤེལ་དཀར་མདངས་ངོམ་ཨ་
ཆེན་གངས་རིའི་རྩེ་ན་གཡོ། །
ཁྱེད་ཉིད་ཐུགས་སེམས་རྣམ་པར་དག་ཅིང་དྭངས་གཙང་དྲི་བྲལ་མཁའ་དབྱིངས་དབུས་
ནས་དྲི་མེད་གཞན་ཕན་སྙིང་རྗེའི་སྦྲང་ཆར་བབས། །
མདོ་སྔགས་བཅུ་ཕྲག་འདབ་སྟོང་བཞད་པའི་ཤེས་བྱའི་ལྡིང་ཁང་གླིང་གི་ཤེས་ལྡན་མི་སྣ་ཀུན་
ལ་མདུན་བསྐྱོད་སྤོབས་པ་བཞིན། །
ཀེ་ལ་ཤ་ཡིས་བསྐོར་བའི་བསིལ་ལྡན་ཞིང་ཁམས་བགྲང་འདས་སྙན་ངག་མཁས་ཅན་ཀུན་
གྱིས་བསྔགས་པ་འོས་པའི་བརྗོད་བྱ་མཛེས། །
འདུ་བྱེད་སོར་ལྔ་འཛིན་པའི་ལྕགས་སྨྱུག་སྙན་རྩོམ་ཞབས་བྲོ་དཀར་ཞིང་འཇམ་པའི་ཤོག་བུ་
ངོས་ནས་འཁྱུག་པས་ཨེ་མ་སྤྲོ། ། །
དམ་པའི་མཛད་འཕྲིན་ཟླ་བའི་མ་མ་རྦ་རླབས་འཛམ་གླིང་གྲགས་ཅན་བླ་རི་ཇོ་མོ་གླང་མ་
མཁའ་དང་མཉམ་པ་འཕྱུར། །་
ཁ་དོག་སྣ་ལྔ་ལྡན་པའི་དཀར་དམར་མེ་ཏོག་ཁྲག་དྲོན་ས་བོན་འབྲི་ཆུ་སྟོད་ཕྱོགས་ཨ་ཆེན་རྩྭ་
ཐང་ཁྱོན་ལ་བཏབ། །
བསྐལ་བ་གྲངས་མེད་བརྗིད་ཉམས་རབ་ལྡན་གངས་རིའི་ཚེ་སྲོག་གྱུར་བའི་མཐོ་སྒང་འབྲི་
ང་སྟོད་ཀྱི་འབྲོག་ཕྲུག་བསོད་མིང་ཁྱོད། །
རབ་མཛེས་ཁ་བའི་འཇིག་རྟེན་ཞིང་ཁམས་བསིལ་ལྡན་ལྗོངས་ཆེན་ཆོལ་ཁ་གསུམ་པོའི་རིན་
ཆེན་གང་ཟག་ཀུན་གྱི་མིག་གི་དཔེ། །
• 21 •



,
བསོད་ནམས་རྒྱལ་བས་བཟུང་བའི་མཚན་བཟང་རབ་ལྡན་སྒ་ལུང་ཁྲི་འདུ་བུ་ཕྲུག་གི་རྐྱང་ཚེ་་ ་
རིང་རྡོ་རྗེ་འབོད་པ་དེས། །
ཁམས་ཕྱོགས་གསེར་ལྡན་འཛིན་མའི་ལྟེ་བ་སྒ་སྟོད་ཇོ་བོ་འགྲམ་རྒྱུད་ཁྲི་འདུ་མི་རིགས་སློབ་་ ་་་
འབྲིང་དང་པོའི་ལྔ་རིག་པད་ཚལ་གླིང་། ། །
འདབ་བརྒྱད་སྙིང་ནས་ཕུལ་བའི་བསྟོད་ཚིག་པད་དཀར་ཆུན་པོའི་རྐང་དྲུག་བུང་བ་མགྲིན་་་་་
སྒྲ་མངོན་བརྗོད་ཚིག་རྒྱན་དབུལ་ན་ཡང་། །།
ཟོལ་མེད་བརྩེ་དུང་རྦ་རླབས་སྐད་ཅིག་མ་འཇགས་རྟག་ཏུ་མི་རིགས་དཔའ་བོ་རྗེས་བཟང་་་་་་
བསོད་ནམས་མིང་ཅན་ཁྱེད་ལ་བརྗོད། །
རྣཚོགས་གཏམ་གྱི་འདུ་འཛི།
བསང་ཁོག • མགོན་པོ་ཚེ་རིང་ (བསང་ཆུ）
་
སྟོན་གྱི་རྣམ་པ་སྐྱ་བོ་དུས་ཀྱིས་བསྐྲུན། །
དུས་ཀྱི་བདག་མོ་སྐྱི་བསེར་རླུང་ལ་བཅིབས། །
རྐང་འཐུང་ཚོགས་ཀྱི་མགོ་ལྕོག་ལན་དུ་སྤྲུལ། །
སྣ་ཚོགས་ཀླུ་སྒྲ་ང་ཡེསྒྱུ་གུར་འཐིམས། །་ ་ ོ
ཚེ་སྔོན་ལས་ཀྱིས་བསྐྲུན་པའི་རྟེན་བཟང་བོ། །
སུ་དང་གང་ལ་མི་རྩོད་བདག་གི་བ། །
འགྲོ་འདུག་སྤྱོད་གསུམ་ཆ་ལ་ཁྲིམས་མེད་ན། །
་ རང་སེམས་འཁང་ར་བརྡར་སའི་དགྲ་མ་མཆིས། །
སྟོང་བསམ་འཁྲུལ་སྣང་འཁྲུག་པའི་འཇིག་རྟེན་ནས། ། ཐན་ཐུན་གཏམ་གྱིས་རྣ་བའི་སྒོ་གླེགས་བརྡུངས། །
སྟོན་གྱི་སྦལ་བ་རི་དྭགས་རྔོན་པར་ཆས། ། ་་ དྲན་པའི་ངོས་སུ་སྐྱོ་བའི་སྨུག་ཅིག་འཐིབས། །
གདེང་ཚོད་མེད་པར་ཡར་ལ་ལྡིང་ལྡིང་ནས། ། ་ ར ང་ཉིད་འཚོ་སའི་འཇིག་རྟེན་ཟླུམ་པོ་ན། །
རི་བོའི་སྐེད་ནས་ཡུ་མོའི་ཟས་སུ་གྲུབ། ། འབྱུང་ཁམས་དཀྲིགས་པའི་ལྟ་བ་མང་དུ་བརྡོལ། །
བསགས་པའི་ནོར་གྱིས་ཕོངས་ལ་སྦྱོར་བའི་གཏམ། །
བླངས་པའི་ཀླུ་ཡིས་མིག་ཆུ་ཁྲུལ་བའི་དཔེ། །་
སྐྱོ་བའི་རྒྱུ་ལ་སྐྱེས་པའི་སྡུག་གི་འབྲས། །
ཅོལ་ཆུང་འགའ་རེའི་སེམས་ཀྱི་ཞིང་སར་གཡོ། །
• 22 •
འཇིག་རྟེན་མི་ཡིས་རང་རློམ་ཧུར་བླངས་ཏེ། །
རྟོ ག་བཏགས་བློ་ཡིས་དུས་གསུམ་འཁྲུལ་ན་ཡང་། །
ཁམས་གསུམ་དབང་དུ་སྦྱོར་བའི་ཧམ་སེམས་ཀྱིས། །
རྩོད་དང་འཁྲུག་པའི་འཐོབ་ར་ཀུན་ལ་འཛུགས། །



མཐོན་པོ་མཐོང་བས་མདའ་གཞུ་ལྐོག་ནས་འཛིན། །
དམན་པ་རིག་པས་སྟ་རེ་གདོང་ལ་འཕྱར། །
མཐོ་དམན་ཀུན་ལ་གཏིང་ནས་མི་སྤྲོ་ན། །
ཁེར་རྐྱང་རྒྱལ་བོ་ཁྱོད་རང་དབེན་པར་བཞུགས། །
དུག་ལྔའི་བདུད་ཀྱིས་བཅིངས་པའི་མག་མོག་སེམས། །
སྣ་ཚོགས་གཏམ་གྱི་འདུ་འཛིའི་སྒྲུབ་ཕུག་ལས། །
རེ་ཞིག་ངལ་གསོ་བྱེད་དུ་ཕྱིར་བུད་དེ། །
ཕྱི་ཡི་ཡངས་པ་སེམས་ཀྱི་མདུན་སར་བསུ། །
ཕ་ཡུལ་ལ་བསྔགས་པ།
དབང་གྲགས་ཚེ་རིང། (ཟི་ལིང).
མདུན་ཕྱོགས་དཔག་ཚད་སུམ་བརྒྱའི་སྔོན་རོལ་ན། །
བརྗིད་ཆགས་གངས་རི་བསྟར་བའི་ཕྲེང་བརྒྱུས་པ། །
རིན་ཆེན་མུ་ཏིག་དོ་ཤལ་བརྡལ་བ་བཞིན། །
སྐྱེས་རྒྱུ་ཚོགས་ཀྱི་ཡིད་སེམས་དབང་མེད་འགུག །
ཆུ་ཕྲན་འགྲམ་ངོར་སྣ་བརྒྱའི་མེ་ཏོག་གི། །
ཕྲ་ཚོམ་བཏབ་པ་ལྟ་བུར་རྣམ་པར་མཛེས། །
རྐང་དྲུག་བུང་བས་སྙན་པའི་གླུ་ལེན་བཞིན། །
ཞིམ་མངར་སྦྲང་རྩི་གཏེར་གྱི་བཅུད་ལ་རོལ། །
དེ་ཡི་ཉེ་འདབས་སྔོ་ལྗང་ལྗོན་པའི་ཚལ། །
མ་གསོས་རང་འདུས་བྱ་བྱེའུ་རི་དྭགས་ཚོགས། །
སྙན་པའི་གསུང་དབྱངས་བར་མེད་སྒྲོག་དང་ལྷན། །
རང་དགར་ནགས་མོའི་ཚལ་གྱི་དཔལ་ལ་གཡེང་། །
དེ་དང་ཉེ་སའི་མཐའ་མེད་རྩྭ་ཐང་ནི། །
ཀུན་གསལ་སྒེག་མོ་ཐང་ལ་ལྷུང་བ་བཞིན། །
རྟ་ནོར་ལུག་གིས་ཡོངས་སུ་ཁེངས་པ་ནི། །
མཚན་མོའི་མཁའ་རུ་རྒྱུ་སྐར་བཀྲ་བཞིན་མཛེས། །
དེ་ན་ལྷུང་ལྷུང་འབབ་པའི་ཆུ་ཕྲན་ཞིག ། །
ཉམས་འགྱུར་འཇོ་སྒེག་སྟོང་གིས་རབ་བརྒྱན་ཏེ། །
ཕ་ཡུལ་ཕྱུག་མོའི་ཡུར་བ་ལ་དྲངས་ནས། །
ཉིན་མཚན་དབྱེར་མེད་དགྱེས་པའི་སྒྲ་འདི་སྙན། །
ཕྱུགས་རྫི་གཞོན་ནུ་དགའ་བའི་གླུ་སྙན་མོ། །
མུ་མེད་རྩྭ་ཐང་ཡོངས་སུ་ལྷང་ལྷང་གྲགས། །
དེ་ཡི་འགྲན་ཟླར་དཔྱིད་ཀྱི་ཁུ་བྱུག་ལས། །
སྲིད་འདིར་བཙལ་ཡང་རེ་ཞིག་ཡོད་མ་ཡིན། །
• 23•



ནངམོས་ཡིདཀྱི་འདོད་འཇོ་
(རྩོམ་སྒྲིག་འགན་ཁུར་བ། དཔལ་ལྡན).
བཏུས་
ས་ཁར་རེའང་བས།
（གཞན་གཅིག)
ལྷ་རྒྱལ་ཚེ་རིང་། (གཙོས)
ཁྱོད་ཀྱི་བརྩེ་ཞེན་ཆེ་བའི་དུད་མོའི་སྒྲ་དབྱངས་ཀྱིས
བདག་སླར་ཡང་རྒྱང་དུ་སྐྱོད་པར་སྐུལ་མ་གཏོང
མི་ཕྱེད་རྨད་དུ་བྱུང་བའི་གཡར་དམ་དེ་ཡི་སླད
བདག་སླར་ཡང་སྟོན་མཇུག་གི་བཤུལ་ལམ་བརྒྱུད་དེ
རྒྱང་དུ་སྐྱོད་པར་སྐུལ་མ་གཏོང་
ཁྱོད་ཉིད་བདག་གི་བརྩེ་བའི་སེམས་པར་བསྡོངས་ཏེ་
གནས་འདི་ནས་རྒྱང་དུ་ཕྱིན་ཅིང
ཁྱོད་ཉིད་བདག་གི་ཐུན་མིན་སྐྱོ་ངལ་དང་འགྲོགས་ཏེ།
གནམ་གྱི་ཕ་མཐའ་ནས་ཕྱིར་སླེབས་པས་ན
བྱང་ཐང་གི་ལམ་དུ་ཞབས་རྡུལ་འཕྱུར་བྱུང
ད;
ཁྱོད་ཀྱི་བརྩེ་བ་ཆེན་པོའི་དུད་མོའི་སྒྲ་དབྱངས་ལ་གསན་པས
གསིག་རལ་དུ་གྱུར་བའི་དར་ལྕོག་དག་གིས་ངུ་ཤུབ་བྱེད་
འཁྱགས་རླུང་གིས་བསྙིལ་བའི་སྡོང་ལོ་བྱེ་བ་ཁྲོམ་དུ་འཕྱན་
འཁོར་ལོ་དང་རྡོག་པས་ཡང་ཡང་བརྫིས་པའི་ཚགས་པར་ཐེད་པོ་ཞིག་གིས
བྱང་དུ་འབྲེལ་བའི་ལམ་ན་འོ་དོད་འབྱིན་བཞིན་འཕག་འཚག་རྒྱག
ཁྱོད་ཀྱི་དུངས་ཞེན་ཟབ་པའི་དུད་མོའི་སྒྲ་དབྱངས་ཁྲོད་ན་
འཚོ་གཞེས་ཀྱི་དཀའ་སྡུག་གིས་མནར་བའི་མགོ་སྐྱེས་ནག་པོ་
ལྷགས་རླུང་དང་ཐལ་རྡུལ་གྱིས་ཀུན་ནས་གཟིངས་པར་བྱས
• 24 •



གྱོན་པ་རྙིང་ཧྲུལ་མནབས་པའི་ཡིད་གཞུང་དད་ལྡན་དེ་དག་གིས
བརྐྱངས་ཕྱག་རིང་དུ་འཚལ་བཞིན་ཉི་མ་ལྷ་སར་སྙེག
ཁྱོད་ཀྱི་བརྩེ་བ་ཆེན་པོའི་དུད་མོའི་སྒྲ་དབྱངས་ཁྲོད་དུ་
སྤྲིན་དཀར་གྱིས་འདབ་གཤོག་རྣམ་པར་བརྐྱངས་ཏེ་
སྔོ་བསངས་ནམ་མཁའི་རྒྱ་ཁྱོན་རྒྱ་ཆེར་བརྗོད།
རླུང་གི་དགའ་མའི་མཉེན་འཇམ་ལག་སོར་གྱིས
བདག་གི་ཐུ་བའི་ཟུར་ནས་བཟུང་སྟེ་གསིག་འཐེན་བྱེད
ཁྱོད་ཀྱི་བརྩེ་བ་ཆེན་པོའི་ངུད་མོའི་སྒྲ་དབྱངས་ལ་གསན་ཙ་ན་
མཚན་མོ་མཛའ་མོའི་མཉེན་འཇམ་སྐྲ་ལོའི་ཁྲོད་གཉིད་ལ་ཡུར་ཞིང
སྐར་ཚོམ་གྱིས་འདུ་བྲལ་ཆགས་འཇིག་གི་སྐྱོ་སྣང་མཆི་མར་འདོན
དྭངས་བསིལ་ཆུ་ངོས་ན་ཟླ་འོད་ཀྱི་བཞུར་འགྲོས་ཀྱིས་ནི་
དུས་ཀྱི་བཞུར་རྒྱུན་དང་མི་རྟག་མཚར་སྡུག་ང་ཚོར་སྤྱོམས༔
ཁྱོད་ཀྱི་དུངས་ཞེན་ཆེ་བའི་དུད་མོའི་སྒྲ་དབྱངས་ཀྱིས
ཤེལ་ཀོང་དུ་བལྟམས་པའི་ཝུ་རག་འཕྱུར་ཞིང་འཇགས་པར་བྱས
བཞིན་གྱི་ཕྱེད་ཀ་གྲིབ་མ་ཡིས་བསྒྲིབས་པའི་སྙིང་སྡུག་གཞོན་ནུ་མའི
སྒོ་འགྲམ་ལ་བསྙེས་པའི་ཁེར་རྐྱང་གི་འདོད་ཞེན་གྱི་ངང་སྒུག་ལ་
སྨྲ་བརྗོད་ལས་འདས་པའི་སྐྱོ་ངལ་དང་མནར་གཅོད་བྱིན
ཁྱོད་ཀྱི་བརྩེ་བ་ཆེན་པོའི་དུད་མོའི་སྒྲ་དབྱངས་ཀྱིས་
བདག་གི་ཐོབ་དཀའ་བའི་སྤྲོ་སྐྱིད་ལ་སྐྱོ་སྣང་སྐྱེད་
བདག་གི་ལྷད་མེད་པའི་འདོད་འདུན་ལ་ཟུག་རྔུ་བསྩལ
བདག་གི་བསྒྱུར་དཀའ་བའི་དྲན་སྣང་ལ་མཆི་མ་བསླངས་
བདག་གི་རྨད་དུ་བྱུང་བའི་སྨོན་འདུན་བདག་གིར་འཛིན་པའི་
ཁྱད་དུ་མཚར་ལ་གཡོར་མོ་མཛེས་པའི་གྲུ་གཟིངས་དེ་ཡིས་ནི
ང་རང་གཅིག་པུ་རབ་ཁ་དེ་རུ་བསྒྱུར་ནས་རྒྱང་དུ་ཆས།
སྔོ་བསངས་རྒྱ་མཚོའི་ཀློང་ན་འདབ་ཆགས་ཀྱིས་གཤོག་འགྱུར་རྩེན
མཚོ་རླུང་དང་ཁྱོད་ཉིད་ཀྱིས་བདག་གི་སྐྲ་ལོར་རེག་བཞིན་དངན་པ་འཐེན
• 25 •



དཔྱིད་ ཀྱི་
ཁ་
ག་
ཁྱོད་ཀྱིས་དཀར་ཞིང་འཚེར་བའི་བླ་གོས་ལྷབ་ལྷུབ་ཏུ་གསོལ་ཏེ་
གནམ་གྱི་ཕ་མཐའ་ནས་ཡང་ཟོར་དང་ལྡན་པར་སྐྱོན་དེ་འོང
ཁྱོད་ཀྱི་ཞི་འཇམ་མཆུ་འདབ་ཀྱིས་འདོད་དོན་དེ་ཤུབ་བུར་ཟློ་བཞིན
བདག་གི་སེམས་པའི་ཆགས་ཞེན་བརླན་ཞིང་གཤེར་བར་མཛད
1
：
ཁྱོད་ཉིད་ས་ཞིང་དང་སྤང་ལྗོངས་ལ་དགའ་མགུར་སིམ་ཞིང་
གསར་དུ་འབུས་པའི་ཆུ་ངོགས་ལྗང་སྨྱུག་ལ་མཛའ་ཞིང་གཅུགས་
ཁྱོད་ཀྱིས་རེས་མགྱོགས་རེས་བུལ་གྱི་གར་གྱི་སྟངས་སྟབས་ཀྱིས་
སྟོན་གསུམ་ལོ་ལེགས་ཀྱི་སྔོན་བརྡའ་ངག་ཆུང་གླུ་རུ་ལེན་པའམ
བདེ་ལྡན་དཔྱིད་དུས་ཀྱི་མཚར་སྡུག་མུ་འབྲེལ་སྒྲུང་དུ་བརྗོད་པ་ཡིན
ཁྱོད་ཉིད་བྱིས་པའི་ལྷང་ལྷང་དགོད་སྒྲའི་ཁྲོད་རྩེད་འཇོར་རོལ་ལ་
གཡུ་ཡི་རྒྱ་ཕིབས་དང་ལྗོན་ཤིང་ཡལ་འདབ་སྟེང་རྐང་མལ་གསོའོ
མཉེན་འཇམ་ཁྱོར་མོ་དེ་དག་ངོ་མཚར་བའི་ངང་ཁྱོད་ལ་འཛེད་ཙ་ན་
ཁྱོད་ཉིད་ལག་མཐིལ་དུ་སྨྲ་བ་མེད་པར་ཅིའི་ཕྱིར་བཤུམ་མམ་
ཁྱོད་ཉིད་བདག་གི་དགའ་མའི་མིག་གི་རྫི་མོའི་འདབ་མར་ཚེགས་ལ
ཁོ་མོའི་དམར་མདངས་བཀྲ་བའི་མཆུ་ཡི་འདབ་མ་རུ་ཞུན་མར་གྱུར
བདག་སོང་མ་ཚར་བའི་ཕུགས་བསམ་གྱི་ལམ་དུ་བསྟུད་མར་ཞུགས་པས་ན
ཁྱོད་ཀྱིས་བདག་གི་མགོ་སྐྱེས་དང་ཕྲག་པ་རུ་དད་ཞེན་ཞི་བར་སྨྲ་བཞིན
བདག་གི་ཀྱག་ཀྱོག་བགྲོད་ལམ་འདམ་རྫབ་ཉིད་དུ་ཅི་ལ་བཏང་ངམ།
，
བདག་གི་ཕྱི་རྗེས་ཀྱི་དྭངས་གསལ་གྱི་ཤེལ་གྱི་དྲ་མ་དེ་ལས་ནི་
ཁྱོད་ཀྱི་དཀྱུས་རིང་འདྲེན་བྱེད་བདག་གི་རྒྱབ་གཟུགས་ལ་ཉེ་བར་འཁྲེན
༔
•
-
་་་་་་་་་2000320
• 26 • ，



ངས་ང་རང་སྐྱོབ་བརསྒུག་ནས་བསྡད།
གེ་སར། (གཏེར་ལེན་ཁ)
མཚན་མོ སྨྲ་བ་མེད་པའི་བུ་མོ་དེ་ནང་བཞིན
དལ་ཅག་གེར་བསྡད་མཚམས་ནས ངས
ཁྱོད་ཀྱིས་བརྩེ་འདང་བཀོལ་ནས་ང་རང་སྐྱོབ་པར་སྒྲུག་
མཚན་མོ དཀན་གཟར་གྱི་བྲག་རོང་ཞིག་དང་འདྲ་ཞིང
ང་རང་ཁྲིད་ནས་ཐག་རིང་ཐག་རིང་དུ་བགྲོད་རྩིས་ཀྱི་སྟ་གོན་ལ་བྲེལ
དུས་མཚམས་སུ ངས་སྔར་བཞིན་ང་རང་སྐྱོབ་པར་སྒུག་ནས་བསྡད་
བུ་མོ་ལགས! དོན་དམ་དུ་
ཁྱོད་རང་མཐའ་དབུས་མེད་པའི་མཚན་མོ་འདི་མ་ཡིན་ནམ?
ཁྱོད་རང་གཏིང་མཐའ་བྲལ་བའི་བྲག་རོང་འདི་མ་ཡིན་ནམ་?
2000. 4. 11
ཞོགས་པའི་འགྲུལ་བཞུད་ཁྲོད་དུ།
འབྲོང་ཕྲུག་ལྷ་ཆེན་རྒྱལ། (ཀོས་ནན）
ལམ་ལ་ཆས་ཁར་
ངས་ད་དུང་ཅི་ཞིག་བརྗེད་སོང
མིག་ཟུང་ལས་འཛུམ་པའི་ཆུ་རྡུལ་རེ་རེ་
སུ་ཞིག་གི་བརྩེ་འདང་ཡིན་
བརྩེ་འདང་གི་ས་བོན་ཡིན་
ཞོགས་པའི་འགྲུལ་བཞུད་ཁྲོད་དུ་
རྒོད་པོ་ཁ་ཤས་རྒྱང་རིང་ནས་འོང་ཏེ
ང་ལ་མཆོད་ཆང་བཏེགས་
རླངས་འཁོར་གྱི་དུང་བརྡ་ཡ
• 27.



སེམས་པ་འདི་གང་ལ་འཁྱེར
ཕྱི་མིག་མ་བལྟས་གོང
ང་ཚོ་སྔར་བཞིན་གྱིས་མེད
དྲན་པའི་ནང་རོལ་ནས
རལ་པའི་སེམས་གཞས་གྲངས་མེད
སུ་ཞིག་གིས་ང་ལ་སྤུར་བའི་རླུང་རྟ་འདྲ་
མཐོ་སྒང་དང་དར་ལྕོག ལུགཁྱུ
རེ་རེ་བཞིན་རྒྱབ་ཏུ་བསྒྱུར་ནས
ང་ཚོ་གང་ལ་འགྲོ་
༢
རྨི་ལམ་གྱི་མཚན་མོར
ཟླ་འོད་འཐུང་བཞིན བྱང་གི་སྐར་ཆེན་ཞིག་
རྒྱང་རིང་ནས་འོད་ཀྱིས་འཕུར་ཚུལ
ངས་ཡང་ཡང་དྲན་
་ * … ཀ༔
ནས་བཟུང་་་་་
སྐྱེལ་བསུ་མེད་པའི་འགྲུལ་བཞུད་ཅིག
ཞོགས་པའི་ཐུ་འོག་ནས་ཐོག་མར་བརྩམས
གཡས་ན་རླུང་གི་རོལ་དབྱངས་
གཡོན་ན་མེ་ཏོག་གི་བྲོ་ཚོགས
ཞོགས་པའི་འགྲུལ་བཞུད་ཁྲོད་དུ
སེམས་པ་ཁྲི་འབུམ་
རྒྱང་རིང རྒྱང་རིང་ལ་ཕྱོགས
མིག་ཟུང་གྲངས་མེད
རྒྱང་རིང རྒྱང་རིང་ལ་འཁོར
བཀའ་དྲིན་ཆེ ལོ་ཟླ་དང་ལང་ཚོ
གཉིད་འདི་མ་སངས་སྔོན་དུ་
ང་སྔར་བཞིན་སུ་ཞིག་གི་དྲན་པ་ཡིན
• 28 •



ཞོགས་པའི་འགྲུལ་བཞུད་ཁྲོད་དུ་
ཁ་བ་དཀར་བོ་ཞིག་རྟེན་འབྲེལ་གྱིས་བབས་ཤིང
བསེར་བུ་ཡང་མོ་ཞིག་གིས
ཨ་མའི་ཁ་བཏགས་ལྟ་བུའི་དབུ་སྐྲ་བསྐྱོད
སྦྲ་ནག རི་སྐོར སྒོ་ཁྱུ་
བསམ་གཞིགས་ལ་མི་ཤོང་བའི་ཕ་མཐའན་
ད་དུང་སྲིང་ཆུང་མའི་འཛུམ་ཆུང་དང་འོ་ཇ་མངར་མོ་
ཕྱི་མིག་མ་བལྟས་གོང
སྔར་བཞིན ང་ཚོ་ཁ་ཐག་ཉེ།
བྱཁྱུ་འཕུར་སོང
རླངས་འཁོར་གྱི་དུང་བརྡ
རི་རྒྱུད་གཅིག་ལ་ཉིན་སྲིབ་བཀར
རི་ཆུ་གཉིས་ལ་བར་ཐག་བཀྱེད
རྒོད་པོ་ལགས་
གནས་ཚང་གང་ཞིག ང་ཚོའི་
མཐར་མཇུག་གི་བསྟི་གནས་ཡིན
ཞོགས་པའི་འགྲུལ་བཞུད་ཁྲོད་དུ་
རྒྱང་རིང་ནས ཉི་མ་གསེར་མདངས་གྱིས་ཤར
ཟླ་བ་དུང་མདོག་གིས་འཚེར ད་དུང་
སྐར་མ་དངུལ་མདངས་ཀྱིས་བཀྲ་
2000.8, 13
*



འགྲུལ་བཞུད་ཐེངས་ཤིག་གི་བློས་བསླངས།
རྡོ་སྦིས་: ཚེ་རིང་རྒྱལ། (ལྷ་ས)
,
，
+
ཟླ་དྲུག་པའི་མཐོ་སྒང་གི་མཁའ་དབུགས་གནས་འདིའི་ནམ་མཁའ་བཞིན་དྭངས
རང་བྱུང་ཁམས་ཀྱི་བརྩེ་འགྱུར་ཆེས་ཟབ་པའི་དུས་ཚིགས་ཀྱི་ངོགས་ན
མེ་ཏོག་གི་འཛུམ་བག་རྒོད་ཅིང་ཉི་འོད་ཀྱི་དྲོད་ཁོལ་འཛམ
བསམ་གཞིགས་ཟུར་གསུམ་མའི་བློས་བསླངས་ཀྱི་འཁོར་ཚུགས་ཤིག་གིས
ང་ཚོའི་སེམས་ཡན་རླུང་བུ་བཞིན་སྐུལ
སྡོད་མ་ཚུགས་པའི་དུས་ཚིགས་འདིར
ཅི་ཞིག་ཐོབ་འདོད་ཀྱི་ཞེན་ཁ་སྔར་ལས་དྲགས་
སེམས་ངལ་འདིས ང་ཚོ་སུ་ཞིག་གི་བློ་ཁ་བདེར་བབ་མྱོང?
ང་ཚོ ས་སྒང་འདིའི་མཐོ་སར་རླུང་བུ་བཞིན་ལྡང་བའི་ང་ཚོ
རྒྱུས་མེད་ས་མཐའ་རུ་ཡུ་མོ་བཞིན་འཁྱམ་པའི་ང་ཚོ་
སེམས་པའི་མཁའ་དབྱིངས་སུ་གླག་མོ་བཞིན་བསྐྱོད་པའི་ང་ཚོ
དད་འདུན་ཟབ་མོའི་སེམས་འགྱུ་གདངས་དབྱངས་སུ་བཀུག་ཅིང
མི་ལོ་དུ་མའི་དད་སྟོབས་ལམ་གྲོགས་སུ་ཉར་ནས་
ཐོག་དང་པོར ཁྱེད་ཕྱོགས་སུ་ཡུན་གྱིས་བཅར་
རི་རབ་དང་གཙང་པོ་སྟོང་ཕྲག་འཕྲེད་ཀྱིས་བཅད་ནས
སེམས་ངལ་འདིས ང་ཚོ་སུ་ཞིག་གི་བློ་ཁ་བདེར་བབ་མྱོང?
ཉི་འོད་ཀྱི་ཆགས་ཞེན་ཆེས་གསལ་བའི་ཞིང་ཁམས་སུ
ལྷ་ཚོགས་ཀྱི་བསྐྱོད་སྟངས་ཀྱིས་སྔར་བཞིན་མི་སེམས་སྒུལ
ལན་ཆགས་དང་ལས་ཉོན་མ་དག་པ་ཚོས
ཏག་ཏག གནས་འདི་ནས་དྭངས་གཙང་གི་སེམས་པ་ཞིག་འཚོལ་བར་ལྷག་ཏུ་དགའ
གནས་འདིའི་ཉི་ཟླ་འཁོར་འགྲོས་ཀྱི་ཉིན་མཚན་རེས་མོས་མཚམས་ན་
ང་ཚོའི་རྨི་ལམ་དགོང་ཁའི་མཚམས་སྤྲིན་བཞིན་འཕྱུར་ཞིང
ཐོབ་དཀའ་བ་གང་ཞིག་ཐོབ་འདོད་པའི་སེམས་ངལ་གྱིས
ང་ཚོ གནས་འདི་ནས་ཐོག་དང་པོར་ཁེར་རྐྱང་དུ་ལུས
• 30 •
༤



ཤིད་པའབུར་ཡང།
ཕག་མོ་བཀྲ་ཤིས། (ཐུན་ཏེ)
རྒོད་པོ་འཕུར་སོང རྒོད་པོ་འདི་ལྟར,
ཐག་རིང་ལ་འཕུར་སོང་
རི་རབ་ཀྱི་བརྟན་བརླིང་དང་ང་རྒྱལ་ཁུར་ནས་
རླུང་ངོགས་ཀྱི་གྲོང་ཚོ་རེ་རེ
མིག་གིས་བསྒྱུར་གྱིན བསྒྱུར་གྱིན་
རྒོད་པོ་འདི་ལྟར ཕྱི་མིག་དང་ཉམ་ང་མེད་པར
ཐག་རིང་ཐག་རིང་གི་
སྤྲིན་དཀར་གྱི་འདུ་ལོང་འཁྲིགས་པའི་མཁར་ནང་ལ་འཕུར་སོང་
རྒོད་པོ་འཕུར་སོང རྒོད་པོ་འདི་ལྟར
ཐག་རིང་ལ་འཕུར་སོང
མཁའ་དབུགས་ངན་ངོན་གྱི་སྡིག་ཉེས་འདོར་བཞིན
མི་ཡུལ་གྱི་འཇིགས་སྣང་རེ་རེ
གཟུགས་མེད་ཀྱི་རླུང་ལ་བསྐུར་གྱིན བསྐུར་གྱིན་
རྒོད་པོ་འདི་ལྟར ཆགས་སྲེད་དང་ཕྱི་འགྱོད་མེད་པར
རྒྱང་རིང་རྒྱང་རིང་གི
སུམ་ཅུ་རྩ་གསུམ་གྱི་ཉི་ཟླའི་འོད་ཁྱིམ་ལ་འཕུར་སོང
རྒོད་པོ་འཕུར་སོང རྒོད་པོ་འདི་ལྟར
འཕུར་ཟིན་པའི་དུས་ཚོད་ཀྱི་མཐའ་མར
ཡང་བསྐྱར རྒོད་པོ་གཞན་ཞིག་ཀྱང
རྣམ་མཁར་ལྡིང་འོས་
• 31.



ངས་ད་དུང་སྙན་ངག་འབྲི།
་ ་་་་རྐ： སྤྲིན་དཀར། (རྨ་ལྷོ)
འཇིག་རྟེན་རྒས་ཤིང ཁྱེད་ཉིད་ཀྱང་རྒས་པས
གོ་ཐོས་སུ་ཁྱེད་ཀྱིས་སྙན་ངག་འབྲི་མཚམས་བཞག་འདུག་ཟེར
ཡིན་ཡང ངས་ད་དུང་སྙན་ངག་འབྲི་
ཇོ་མོ་གླང་མའི་དབུ་རྩེ་ནས ཡར་ཀླུང་གཙང་པོའི་འགྲམ་ངོགས་ནས་
འཆི་རག་བར་དུ སྙན་ངག་འབྲི་
སྙན་ངག་བྲིས་པའི་རྐྱེན་གྱིས རྒས་གཉེར་གྱི་རི་མོ་
ཐོད་ལ་བབས་པ་ཇེ་མགྱོགས་ཡིན་མོད
དེ་ལ་ཚོད་ལྟ་དང་སེམས་ཁྲལ་བྱེད་མི་དགོས
ས་
བརྩེ་བ་འོ་མ་ལས་དཀར་ཞིང དུངས་པ་དར་ཐག་ལས་རིང་ན་
ཡིད་ཚིམས་པའི་སྙན་ངག་ཅི་ལ་མི་འབྲི ང་རང་
འཕྱ་སྨོད་ཀྱི་སོ་ཁ་རུ་འགྲེང་ནས་
སྙན་ངག་བྲིས་པའི་རྐྱེན་གྱིས མི་ཚོགས་ཀྱི་ལྷག་མར་གྱུར
ལྷག་མར་གྱུར་བའི་རང་ཉིད་ལ་བལྟས་ཚེ
རང་ཉིད་ཀྱི་སྙན་ངག་ཀྱང་ལྷག་མར་གྱུར་འདུག
སྐར་མདའ་ལྟ་བུའི འཕུར་མདའ་ལྟ་བུའི
རིང་དྲགས་པའི་སེམས་པ་དེའང ངལ་དྲགས་ནས་
དྲ་མའི་ཕྱི་རོལ་ལ་གོམ་གང་སྤོ་མ་ཐུབ་
སྙན་ངག་བྲིས་པའི་རྐྱེན་གྱིས་
ངའི་བསམ་བློ་ལ་འགྱུར་ལྡོག་བྱུང་ཞིང
སྙན་ངག་སྐོར་ཞིག་ལ རང་ཉིད་ཀྱིས་ཀྱང་འགྲེལ་དཀའ་བའི་སྣང་ཚུལ་བྱུང
སྐབས་དེར འཚང་ཁ་ཤིག་ཤིག་ངང་སྤྲར་བོ་ཁ་ཤས
ནམ་ཟླ་བཞིན་རུབ་འོངས་ནས
ཁྱོད་རང་སྨྱོས་ཟིན་པ་མིན་ན ཁྱོད་ཀྱི་སྙན་ངག་ཁྱོད་དང་འདྲ་ལ
མ་འོངས་པའི་སྙན་ངག་དེ་ཚོའང མི་སྨྱོ་བའི་ངེས་པ་མེད་ཟེར་
2000ལོའི་ཟླ7ཚེས15ཉིན་བྲིས།
• 32 •



དུས་ཚོད་ལྡོག་རྩིས་ཀྱི་གློག་ཐོའི་སྡུན་དུ།
རྡོརྗེ་རྒྱ་མཚོ། （ལན་གྲུ）
ཁྲོམ་ཚོགས་སུ དུས་ཚོད་ལྡོག་རྩིས་ཀྱི་གློག་ཐོ་དེ་
གྱང་ཐོ་བཞིན་གྲོགས་མེད་ཁེར་རྐྱང་དུ་འགྲེང དེ་ཡང
གཤིན་རྗེ་ཡིས་ཚེ་རྩིས་ལ་ཆེད་དུ་མངགས་པའི་ལས་མཁན་ཞིག་དང་འདྲ་བར
མིག་ཚུབ་རེ་རེའི་ཚད་ལ་སྐར་ཆ་རེ་རེ་སྐྱིད་
ཡར་གཤར་མར་གཤར་གྱི་མི་ཚོགས་བརྒྱ་དང་སྟོང་ལས་འདའ་ཡང
དེ་ལ་ཡིད་འཇོག་བྱེད་མཁན་མང་པོ་མེད་པ་འདྲ
དེ་ལྟ་མོད་ཀྱང སྐར་ཆ་ཉིན་བཞིན་ཆ་སྙོམས་པར་ཇེ་ཉུང་ནས་ཇེ་ཉུང་རེད
སུ་ཞིག་ལ སྲོག་གཟན་དེ་ཡི་མིག་འཕྲུལ་དེ་ཆོམས་པའི་ནུས་རྩལ་ཡོད་
རེ་སྨོན་ཞིག་ལ་སྒུག་པ་སུས་ཀྱང་ཤེས་མོད འོན་ཀྱང
ཚེ་ལོ་ཡི་བགྲང་བྱ་ཡང་མིག་ལམ་ནས་ཤོར་བཞིན་པ་སུ་ཡིས་ཚོར་
“ཚེ་ལ་ངེས་མེད”ཞེས་པའི་ཁ་ཏ་དེ་སུས་ཀྱང་སྔ་མོ་ནས་གོ་མྱོང་ངེས
བསམ་བློ་རེ་ཐོངས་དང
ལང་ཚོའི་ཁེངས་པའི་རིགས་ཀྱི་བུ་དང་བུ་མོ་ཚོ་
རྣམ་གཡེང་གི་གོམ་སྒྱུར་དང་མཉམ་དུ་ལྡིང་འདུག་པ་ད་དུང་ཅི་ཞིག
ཕྱིར་འདང་རེ་རྒྱོབས་དང
ལོ་གྲངས་ཀྱི་ཁུར་བོས་མནར་བའི་བགྲེས་སོང་ཚོ་
འཛིན་མ་ལ་འཁར་བས་སྣུན་ཐེངས་རེ་རེའི་སྒྲ་དང་འགྲོགས་པ་ད་དུང་ཅི་ཞིག
ན་ཟླ་ཚོ ངོ་
དུས་ཚོད་ལྡོག་རྩིས་ཀྱི་བརྙན་ཤེལ་ངོས་ཀྱི་
སྐར་ཆའི་འཛད་འཕྲི་ཡི་མངོན་སུམ་དེ་ལ་མིག་གིས་བཟོད་དམ
:33 •



རི་ཚོགས་ཧ་ཅང་ལྷིང་འཇགས་རེད།
བནྟརིག་འཛིན(ཆབ་ཆ)
སྐར་ཚོགས་བཞད་ཅིང
རི་ཚོགས་ཧ་ཅང་ལྷིང་འཇགས་རེད།
ཟླ་འོད་འཕྲོ་དུས
རི་ཚོགས་ཧ་ཅང་ལྷིང་འཇགས་རེད་ དབྱར་ཁ་སླེབས་ཤིང་
མེ་ཏོག་འཛུམ་དུས
ཉི་འོད་འཕྲོས་ཤིང
རི་ཚོགས་ཧ་ཅང་སྙིང་འཇགས་རེད
ཆུ་བོ་བཞུར་དུས
རི་ཚོགས་ཧ་ཅང་སྙིང་འཇགས་རེད སྒོ་ཁྱི་ཟུག་ཅིང
ང་ཚོ་གཉིད་དུས
སྤྲིན་དཀར་བཞུད་ཅིང་
རི་ཚོགས་ཧ་ཅང་སྙིང་འཇགས་རེད
རྒོད་པོ་འཕུར་དུས
རི་ཚོགས་ཧ་ཅང་ལྷིང་འཇགས་རེད གྲོགས་པོ་ཆས་ཤིང
ང་རང་ལུས་དུས
ཁ་བ་བབས་ཤིང
རི་ཚོགས་ཧ་ཅང་ལྷིང་འཇགས་རེད
སྦྲ་ནག་བསྣུབས་དུས
དུནང
་
་
་
་
，་
་. ་་།
འ་ནི་ཕ་ས
འོད་འཚོ། (ཟི་ལིང).
（ཀ)
ཉི་འོད་མེད་པའི་སྔ་རོལ་དུ་ ་་ མགོ་བོ་ཡར་དགྱེ་དུས་་་
འཇིག་རྟེན་ལ་འགྲེལ་ཚུལ་ཁ་ཤས་བྱུང་ཡང་ དགུང་སྔོན་པོར རྒས་གཉེར་མེད་ལ་
གླག་གི་ཕ་ས་རུ་
དབྱིབས་གཟུགས་མེད་ཀྱང
སྔར་བཞིན རི་བོ་བརྗིད་པོ་ཞིག་གི་གྲིབ་མ་ ཐེམ་ཐོག་འདི་ན དད་པའམ་ཅི་ཞིག་གིས
བརྒྱབ
མཆོད་རྫས་གཙང་པོ་བཞིན་རྒྱུན་མར་བཞུར
• 34 •



(ང)
（ག）
འདི་ལྟ་བུའི་གནས་བབ་འོག། གནམ་འོག་འདི་ན
འཇིག་རྟེན་གྱི་ལྐོག་གྱུར་ཞིག་ན ཉམ་ང་ “བྲན་གཡོག”ལ་སྔར་བཞིན་རྐུབ་སྟེགས་
འཁོར་ཞིང
མེད་དམ
འཚོ་བའི་རྐང་སྟེགས་དེ་རུ མུན་པ་འཇབ
ཀྱེ་ཧུད གནམ་འོག་འདི་ན
རིམ་བཞིན འགག་སྒོ་དང་ཉེན་ཁས་རལ་
གླག་གིས་བཙན་ས་ཟིན་ཏེ་ཚང་མལ་
ཁ་སྤྲོད་དུས
གཤོགས་པས་བཀབ་ཚུལ་ ་ རྡོ་བ་ལྟར་མཁྲེགས་པའི་གཉིད་བུ་ཡང
ཆར་གྱིས་འཇིག་གམ་རླུང་གིས་འཁུར་སོང་ གནས་ལུགས་མང་པོའི་རྒྱུན་ལྕག་གིས་སད་དེ་
ཨ ངའི་མཆོག་གསུམ་ཡ
གླག་གི་ཕ་ས་དེ་རུ་
གནས་འདི་ན ཉེས་དམིགས་དང་ འོད་སྣང་འཚོལ་ཞིང འོད་ལ་རེ
སྡིག་སྒྲིབ་ཅི་ཞིག་མཆིས
ཡོད་ཚད་ཅིག་འདི་ལྟར་སྨྲེང་ཞིང་འདི་ལྟར་
༢༠༠༠.༦.༡༢
སྟོན་མཇུག་གི་ཁྲུང་ཁྲུང་།
གཡང་འབུམ། （ཀོས་ནན)
སྔོ་ལྗང་གི་ཚེ་སྲོག་ལྷག་མེད་དུ་སྟོང་ཚེ
སྨིན་འབྲས་ཅི་ཡང་མེད་ན ཁྲུང་ཁྲུང་ལ་ཞེན་ཆགས་མེད་
ད་གཟོད འཕུར་འགྲོ་བའི་ཁ་ཕྱོགས་ཙམ་གྱིས
ལས་དབང་གི་གླིང་ག་འཚོལ
ལྷགས་རླུང་གི་འདུར་རྒྱུག་བར་ནས་
གཤོག་ཟུང་བརྐྱངས་དཀའ་བས་
འཕུར་བསྐྱོད་ལ་ཕོག་ཐུག་ཆེ་ན་
ཁྲུང་ཁྲུང རྒྱང་བཞུད་ཐེངས་ཤིག་བྱེད
་
ཁ་བའང་ཐོག་མར་བབས་གྱུར་བས
ས་གཞི་ལ་མཛེས་སྡུག་ཅི་ཡང་མེད
• 35•



E
གྲང་ངར་གྱི་མནར་གཅོད་བཟོད་དཀའ་བའི་དབང་གིས
རི་ཆུ་གྲངས་མེད་ལ་ཕྱི་མིག་ཙམ་ལས་
གནས་ཚང་བཟོ་བའི་སྤྲོ་སེམས་མ་རྙེད
སྟོན་མཇུག་གི་ཁྲུང་ཁྲུང མི་འདུག་འཕུར་ནས་འགྲོ
རྒྱང་རིང་རྒྱང་རིང་གི་གང་ཞིག་ལ
ཤིང་བལ།
མཛོད་དགེ་བ་ཆོས་འཕེལ། (རྔ་བ)
ཤི་གསོན་བྱེ་མའི་ལ་ཁར་འཛེགས་ཟིན་པའི
ཚེ་སྲོག་གོར་གོར་ཞིག་སྟེ
ད་ནི་འདུག་སྟངས་ཙམ་གྱིས་འཐོར་སྲིད་
ཁྱོད་ཀྱི་ཕུང་བོ་ཚེ་སྲོག་ཕྲ་མོ་ཁྲི་འབུམ་གྱིས་གང་བས
གཡག་རོག་གིས་ཐིག་རྡེབ་བྱེད་མི་ཕོད་ལ
ལུག་ཆུང་གི་འབའ་སྐད་ཀྱང་ག་ལེར་འབྱིན
ཁྱོད་ལ་ངེས་མེད་ཀྱི་ཕྱི་ནང་དབེན་པས་
ཕྱི་ནང་གཉིས་ཀ་ཞིང་ཁམས་སུ་འཚེར་ཞིང
ཞིང་ཁམས་མཐའ་དག་ཕྱི་ནང་གཉིས་སུ་འཚེར
ནུབ་ནས་རླུང་དམར་གཡུག་ལ་
ཤར་ནས་རླུང་ནག་འཚུབ་དུས
ཁྱོད་ཀྱི ཆེས་མཐར་ཐུག་གི་དྭངས་མ་ནི་
ཆེས་མྱུར་བ་ཉིད་དུ་རང་ལུས་འབྱུང་བར་བསྡུ་བ་དེ་ལགས
རླུང་སེམས་ཀྱིས་སྐུར་བཞེངས་པའི་སྐད་ཅིག་མ་ཞིག་སྟེ
འཁོར་བའི་ཕྲེང་ཐག་གཅོད་པར་རྩོམ་པའི་མཚམས་འདིར
ཅིས་ཀྱང་སྟོང་ལུས་སུ་ཐིམ་དགོས
• 36 •



སྒྱུ་འཕྲུལ་གྱི་གྲོང་ཚོ། ཁ་
（ཁག་གསུམ)
རྡོ་དཀར་མོག་ཟླ་། (རྩེ་ཁོག）
གྲོང་ཚོ་ཆུང་ཆུང
དུ་སྨུག་གི་ཀློང་ན་མིག་ཟུང་ཕྱེས་པའི་ལོང་བ
མར་མེ་ཡི་བཞུར་རྒྱུན་ཁྱོད་ཀྱི་སྔར་གཞིར་འཐིམས་
རི་བོའི་ཚོགས་རལ་གྲི་སྟེ
དུས་ཚོད་དང་ཚེ་སྲོག་གཏུབ་ཅིང
ཕྱི་རོལ་གྱི་རླུང་རྒྱུན་བཅད་
གྲོང་ཚོ་ཆུང་ཆུང
གཞོན་ནུ་མའི་བུ་སྣོད་ལས་ཀྱང་འཇགས་པའི་འཇིག་རྟེན་ན་
བདུད་རྩི་ལྟ་བུའི་སྙིང་གཏམ་ཞིག་ལ་རེ་ཞིང
ཁྱི་སྐད་ཀྱི་ཀློང་དུ་རྨི་ལམ་ལྟ་བུའི་གནས་ཚང་ཞིག་ཏུ་སྙེག
གྲོང་ཚོ་ཆུང་ཆུང
དག་ཞིང་གི་དཀྱིལ་འཁོར་ལ་ཅེར་པའི་མིག་མདངས
གདོད་མའི་མེ་སོན་གྱིས་བསྲེགས་པའི་བུད་ཤིང
ཤེས་རབ་དང་བློ་སྟོབས་ཀྱིས་བཞེངས་པའི་འཇིག་རྟེན་འདིར
ཁྱོད་ཅིའི་ཕྱིར་ཉམས་ཐག་གིས་འདི་ལྟར་འགྱེལ་ལ་ཁད །
ངའི་ན་ཟུག་ཁྲོད་འཕྱོ་བའི
སྒྱུ་འཕྲུལ་གྱི་གྲོང་ཚོ་ཆུང་ཆུང
• 37.



ཞག་ཆར་གྱི་གོ་དོན།
མཚན་གུང་གི་ཞག་ཆར་འདིས་
སྲང་ལམ་དང་ཁང་རྙིང་བརླན་པར་བྱས
རི་ཕྲེང་དང་གཉིད་དུ་ཡུར་བའི་
གྲོང་ཚོ་བརླན་པར་བྱས་
དོ་ནུབམཁར་གྲོང་འདིའི་ཕྱི་རོལ་ནས
ཞག་ཆར་གྱི་ལོངས་སྤྱོད་ལ་རོལ་ཏེ
ཕ་མེས་ནས་གྱེར་མྱོང་བའི་རོལ་དབྱངས་ཐོས་ཤིང
རྒྱང་དུ་འཐེན་པའི་གནའ་བོའི་ཞབས་རྗེས་ཀྱང་དྲན་
ཞག་ཆར་འདིས མཚམས་ཆད་རྒྱུ་མེད་པའི་ཞག་ཆར་འདིས
གད་སྙིགས་དང་འདམ་རྫོབ་
ཤོག་ཧྲུལ་དང་ཁ་ལུད
གཙང་མར་ཕྱགས་
ཚེ་སྲོག་གི་རྩྭ་ཐང་ཡང་བསྐྱརཁྲུས་ལ་རོལ
དོ་ནུབ ཞག་ཆར་སྔར་ལྟར་ཟིམ་ཟིམ་འབབ་
ཁོ་ཚོའི་རྨི་ལམ་ལས་ཀྱང་ཧ་ཅང་ཞིམ
འོན་ཀྱང ཆར་བས་སྣུམ་པའི་སྲང་ལམ་དང
མུན་ནག་གི་རི་ཕྲེང་སྟེང་གི་་ ་་
མི་ཁ་ཤས་ཀྱིས་
ཅི་ཡང་ཚོར་ཐུབ་ཀྱི་མེད་
མཚན་ མོ།
མཚན་མོ་འདིར་
ཁྱི་སྐད་ལ་འཇགས་ཐབས་བྲལ་ཞིང
མུན་པ་ཇེ་སྡུག་དུ་འགྲོ་བཞིན་འདུག
བསིལ་རླུང་ཡང་མོ་ཞིག
དར་ལྕོག་གི་རྦ་རླབས་ངོས་སུ་
• 38 •



འགུལ་ཙམ་བསྐྱོད་ཙམ་
མཁར་གྲོང་འདིའི་གློག་སྒྲོན་མོག་པོའི་མིག་མདངས་ཁྲོད
ཆང་འཐུང་འགའི་ཀུ་ཅོ་ལས་ཅི་ཡང་ཐོས་ཐབས་བྲལ
རྒྱང་རིང་ན་སྦྲ་ཁྱིམ་གྱི་ཐབ་མེ་ལྷབ་ལྷུབ་འབར
དེ་ནི་གཞོན་ནུ་མའི་ངང་སྒུག་གི་མིག་འོད་ཡིན་སྲིད
ཁྱི་སྐད་ལས་ཅི་ཡང་མེད་པའི་ཁོར་ཡུག་འདི
ཇི་འདྲའི་སྨག་རུམ་གྱི་གྲོང་ཁྱེར་སྡུག་པོ་ཞིག
གཏིང་ཟབ་པའི་མུན་པ་འདི་འཐུང་ཞོར
ཞིབ་ཏུ་ཉན་དུས
མཚན་མོ་ནི་
སྒམ་བརླིང་གི་གཞི་བདག་བཞིན་
འཇིག་རྟེན་འདིའི་ཞི་འཇགས་ལ་
མཐའ་གཅིག་ཏུ་བསམ་བློ་བཏང་འདུག
2001ལོའི《གངས་རྒྱན་མེ་ཏོག》མངག་ཉོ་དང་རྩོམ་ཡིག་བསྐུར་བར་དགའ་བསུ་ཞུ།
རྒྱུ་ཆེ་བའི་ཀློག་མཁན་དང་རྩོམ་མཁན་ལགས།
《གངས་རྒྱན་མེ་ཏོག»སྔར་བཞིན་ཁྱེད་ཅག་གི་བློས་ཐུབ་གྲོཊ་པོར་འགྱུར་ངེས་ལ། ང་ཚོས2000ལོའི་དེབ་
གསུམ་པ་ནས་བཟུང“གངས་ཅན་བོད་ཀྱི་ཆེས་ཐོག་མའི་སྙན་ངག་དུས་དེབ”ཏུ་བསྒྱུར་ཞིང་། ལེ་ཚན་ཡང་སྔོན་གྱི་་
རྨང་གཞིའི་སྟེང་སྒྱུར་རྩོམ་ངག་གི་བཅུད་ལེན་དང་ཆུ་སྐྱེས་པདྨའི་དྲི་བསུང་། ཕྲན་བཤད་རླབས་ཀྱི་ཟེགས་མ།
མྱོང་ཚོར་རིག་པའི་གླིང་ག་སོགས་ཁ་སྣོན་བྱས་པར་མ་ཟད། དུས་དེབ་ཀྱི་ངོ་བོ་གསར་དུ་བསྒྱུར་ཞིང་སྤུས་ཀ་སྔོན་་་་་
ལས་ཇེ་ལེགས་སུ་བཏང་སྟེ་སྤྱི་ཚོགས་ཀྱི་དགོས་མཁོ་དང་བསྟན་ཞིང་། ལྷག་པར་རྒྱ་ཆེའི་ཀློག་པ་པོ་རྣམས་ཀྱི་འདོད་་་་
བློ་དང་འཚམ་པ་བྱས་ཏེ་དུས་རབས་ཀྱི་རྗེས་བསྙེག་གང་ཐུབ་བྱ་བཞིན་ཡོད། དེས་ན་ཁྱེད་ཅག་རྩོམ་མཁན་རྣམས་་ ་ ་
ཀྱིས་ངེད་ཅག་གི་དུས་དེབ་འདིའི་ནང་དོན་དང་མཐུན་པའི་ལྗགས་རྩོམ་ཅི་རིགས་བསྐུར་གནང་ཡོད་པའི་དུས་་་་་་་
མཚུངས་སུ། 2001ལོའི་དུས་དེབ་མངགས་ཉོ་བྱེད་པར་ཡང་སྙིང་ཐག་པ་ནས་དགའ་བསུ་ཞུ། དེབ་རེའི་རིན་གོང་
སྒོར3དང། ལོ་ཧྲིལ་བོར་སྦྲགས་གླ་དང་བཅས་སྒོར15ཡིན། དེབ་གྲངས་མང་པོ་བླ་མཁན་ཚོས2000ལོའི་དེབ་་་
གཉིས་པའི་རྒྱབ་ཤོག་ནང་མའི«གསལ་སྒྲོན»གྱི་ནང་དོན་ལྟར་འབྲེལ་འདྲིས་མངག་ཉོ་བྱ་རྒྱུ་མཁྱེན།
འབྲེལ་གཏུག་བྱེད་ཡུལ: ཙྪཱཚུ### *# ཚུ&###
འབྲེལ་གཏུག་བྱེདམི: **in
ཁ་པར: 0971-223693(b) 226751() ཟླགསཨང: 817000
• 39 •



ལྷུག་བརྗོད་ངག་གི་རོལ་དབྱུངས།
(རྩོམ་སྒྲིག་འགན་ཁུར་བ། འཕགས་པ་ཐར）
ཕྱེ་མ་ལེབ་དང་འབུ་སྤྱང་ཀི།
སྟག་རྩེ་རྣམ་རྒྱལ། (ཐུན་ཏེ)
ཕྱི་རོལ་ཏུ། མེ་དཔུང་ལྟ་བུའི་ཁ་ཆེམས་དང་། །
སྐྱེལ་ཚལ་ཏུ། གཞོབ་དྲི་བྲོ་བའི་མྱ་ངན་འཐོར་བྱུང་།
དེ་ནི། རང་བྱུང་གི། ཆེས་འཇིགས་སུ་རུང་བའི་མནར་གཅོད་ཐེངས་ཤིག་རེད། སྐབས་་་ ་ ་
དེར། ཕྱེ་མ་ལེབ། ཆེས་གཙང་བའི་ཕྱི་རོལ་གྱི་བར་སྣང་ནས་དལ་བུར་ལྡིང་བཞིན། སྔོ་ལྗང་གི
འཇམ་མཉེན་གྱི་སྐྱེལ་ཚལ་དག་ལ། རང་དབང་གིས་འཁོར་ཞིང་། འོད་ལམ་ལམ་གྱིས་འཇིག་རྟེན་་་ ་
གྱི་གཙང་ས་དག་ལ་ཡང་ཡང་བབས། དེ་ནི། རང་དབང་ཞིག་ཡིན། དེ་ནི། ལས་སྐལ་གྱིས་་་་་་་
བསྩལ་བའི་བརྩོན་ལེན་རིགས་ཤིག་ཡིན། །
ཉི་འོད་ལྟ་བུའི་དབྱར་གཞུང་དག་ལ། ཕྱེ་མ་ལེབ། བར་སྣང་ལ་འཕུར་ཞིང་། ཡང་་་་་
བསྐྱར་སྐྱེད་ཚལ་ལ་བབས་ཤིང་། རིམ་བཞིན། ས་གཞིའི་པང་ནས་འཚར་ལོང་བྱུང་འགོ་་་་་་་
བརྩམས།
}，
།
བབས།་་་་་
འབུ་སྤྱང་ཀི། སྐྱེད་ཚལ་གྱི་སྐུ་མགྲོན་རེད། ཤ་ཁྲག་གི་གསོལ་སྟོན་ཟ་བའི་གཤེད་མ་རེད།
དབྱར་གཞུང་དག་ལ། དལ་བུར་སྐྱེད་ཚལ་ལ་འཁོར་ཞིང་། རྩི་ཤིང་གི་འཇམ་མཉེན་གསེབ་་
ནས། ཧ་ཅང་གཞུང་དྲང་གིས་ཁྱིམ་གཞི་བསྐྲུན་ཞིང་ཧ་ཅང་བག་ཡོད་ཀྱིས་རིགས་རྒྱུད་སྤེལ།
འཚོ་གཞེས་ཀྱི་ཕྱིར་ཏུ། ཕྱེ་མ་ལེབ་དང་འབུ་སྤྱང་ཀི། སྐྱེད་ཚལ་འདིའི་བདག་པོར་གྱུར་་་་་་
ཞིང་། ཁྲག་དང་འབྲེལ་བ་ཡོད་པས། རྩོད་གླེང་རིགས་ཤིག་ཀྱང་དེ་ནས་འགོ་བརྩམས།. ་
འགལ་འདུའི་ཁེངས་པའི་འཚོ་བའི་ཁྲོད་ནས། ཕྱི་མ་ལེབ། ཐེ་ཚོམ་མེད་པར་སྐྱེད་ཚལ་ལ་་་་་
འཁོར་ཞིང་། རེ་རེ་བཞིན། ཕྱིར་འཁོར་མེད་པའི་མྱ་ངན་གྱི་ཀློང་ལ་བབས།
དེ་ནི། དགོས་དབང་ཞིག་རེད། དེ་ནི། ལས་སྐལ་གྱིས་བསྩལ་བའི་དམར་མཆོད་ཐེངས་་་ ་
ཤིག་ཀྱང་རེད།་
འབུ་སྤྱང་ཀི། རྩྭ་ལྗང་གི་རྩེ་མོར་འགོས་ནས། ངུ་འབོད་ལྟ་བུའི་གླུ་གཞས་གཏོང་བཞིན།
རིགས་རྒྱུད་ཀྱི་ཚོགས་ལ་ཤ་ཁྲག་ཟ་བའི་གོ་རིམ་གླེང་ཞིང་། འཇིག་རྟེན་དུ། ཡུན་རིང་འཚོ་བའི་་་་་་
བཀའ་སློབ་གནང་བྱུང་། -
དེ་ལྟར། རྫོགས་མཐའ་མེད་པའི་འཇིགས་སྐྲག་ཤིག ཉིན་མཚན་མེད་པར་རླུང་བུ་བཞིན་་
ལྡིང་ནས། ས་གཞི་ལ་དམར་དྲི་ལྟ་བུའི་ཁ་དོག་བསྣན་ན་ཡང་། ནད་ཡམས་བཞིན་མཆེད་པའི་ལོ་་
ཟླའི་ནང་། ཕྱེ་མ་ལེབ་རང་ཉིད་ཀྱི་ན་བུན་ལྟ་བུའི་ཁོར་ཡུག་འདི་ལས་ནམ་ཡང་ཐར་མ་ཐུབ།
• 40 •



སྒྱུར་རྩོམ་ངག་གི་བཅུད་ལེན།
(རྩོམ་སྒྲིག་འགན་ཁུར་བ། བསོད་ནམས་དར་རྒྱས)
ད་ལྟའི་ངའི་གནས་བབ་དང་རང་ཉིད་གླེང་བ།
ཚེ་དབང་ནོར་བུས་བརྩམས། (ལན་གྲུ)
འདི་ནི་སེན་མོ་ལྟར་ཆུང་བའི་ས་ཆ་ཞིག་སྟེ
བྱིས་པ་ཚོའི་རྫབ་རྫོབ་ཀྱི་ངོ་གདོང་ས་གཞིར་གླན་ཞིང
བུད་མེད་མཐོང་ལམ་དུ་དབེན་
ཁོ་ཚོའི་རེ་སྨོན་ཡོད་ཚད་ནི སྐྱ་མདོག་གི་ས་གཞི་འདིར
ལྷ་སྒྲུང་སོན་དུ་བཏབ་ཅིང་འཆི་བ་འབྲས་བུར་བསྡུ་རྒྱུ་ལགས
ཁོ་ཚོ་སྐྱེ་བོ་སྡིག་ཅན་ཡིན་པ་ནི་ལས་དབང་སྟེ །
ཁོ་ཚོས་མི་ཚེ་གང་བོར་སྟོང་འཕྲུལ་ཁྲོད་དུ་
གསུང་རབ་བརྐོས་ཡོད་པའི་རྡོ་རིང་དེ་དག་ལ་བྱིལ་བྱིལ་བྱས་ཤིང
འགྱུར་ལྡོག་ངེས་མེད་ཀྱི་དུས་ཚིགས་ལ་དད་པའི་གུས་ཕྱག་ཕུལ་
ས་གཞི གྲོ་ནས རྡོ ནམ་མཁའ་
ད་ལྟ་ང་རང་ས་གཞི་ལེབ་མོ་འདིའི་སྟེང་དུ་
སོ་ནམ་པ་ལས་ལྷག་པར་ཧུར་བརྩོན་གྱིས་ཞིང་ལས་ལ་བྲེལ་ཞིང
ང་རང་འཚོ་ཞིང་གཞེས་པའི་སྙིང་བོ་ཡོད་ཚད་ནི ，
ནམ་ཡང་ང་ཚོའི་མཐོང་ལམ་དང་ཚུད་པར་དཀའ་བའི་ཡུལ་གྲུ་གང་དང
• 41 •



རྒྱ་ཆེ་བའི་སྟོང་ཉིད་དེའི་ཕྱིར་དུའོ
སྙིང་སྡུག་རང་ས་གཞིར་གཤེགས་ཤིང འདས་སོང་བའི
ཆེས་ཐོག་མའི་བརྩེ་དུངས ང་ཡི་རྩ་ལམ་རེ་རེར་སིམ་
ད་ལྟ་ངས་བཏབ་པ་མེ་ཏོག་མིན་ལ་
ཐོན་འབྲས་ཤིང་ཏོག་ཀྱང་མིན
ཉི་མ་ཤར་དུས་ལས་ལ་བརྩོན་ཞིང ཉི་མ་ནུ་བ་ཚེ་ངལ་དུ་གསོསཾ
རྡོ་ལྟར་ཁུ་སིམ་པའི་ཕ་མེས་དེ་དག་དང་བསྡུར་ན་
ང་ནི་སྡིག་བཤགས་མེད་པའི་ཉེས་ཅན་ཞིག།
དབྱར་ཁར རྩྭ་ལྡུམ་ཐར་ཐོར་ཇི་ལྟར་དུས་ཚིགས་བརྒལ་ནས
ཤུགས་དྲགས་ངང་གཡོ་འགུལ་བྱེད་པར་བལྟས་ཤིང
དགུན་ཁར གནམ་ས་གཡོགས་པའི་ཁ་བ་ཆེན་པོ་
ཇི་ལྟར་ངའི་ཕྲག་སྟེང་དུ་བབས་ཤིང
ཤར་མར་བཞུར་བའི་མིག་ཆུ་རུ་གྱུར་བར་བལྟས
འོན་ཀྱང་ད་ལྟ ང་ལ་མིག་ཆུ་ལར་ནས་མེད
སྐྱེས་པ་ཞིག་ཡིན་པའི་ཆ་ནས ཤུགས་ཟད་པའི་
ལག་ཟུང་འདིས
ལས་དབང་གི་འཇག་རྩྭ་ཡེ་ནས་འཛིན་མ་ནུས་
སྐམ་དྲགས་པའི་གྲམ་གཞུང་ལ་ཁ་གཏད་ཚེ
འགོག་མེད་ཀྱི་མིག་ཆུ་དེ་གཞི་ནས་མེད་པར་གྱུར་་་་་
ཕ་མེས་ཚོ་བཞིན་དུ ང་ཡང་ས་གཞི་ལེབ་མོ་འདིའི་སྟེང
བསྡད་དེ སྐོམ་གདུང་གི་མགོ་བོ་དགྱེས་ནས་མིག་ཟུང་
ནམ་མཁར་ཅེར
ཉི་འོད་ཀྱིས་ང་རང་ཁུ་སིམ་པོར་བཏང
དེ་སྔ་གཏིང་དུ་འཇུག་ཐབས་བྲལ་བའི་འདས་ཟིན་པའི་ལོ་ཟླ་
ད་ལྟ་དལ་བ་དལ་བུར་ངའི་ཚེ་སྲོག་ཏུ་ཞུགས
ང་འདི་ལྟར་རྡོ་བ་ལས་ཀྱང་ཨུ་ཚུགས་ཀྱི་ཚུལ་དུ་ཙོག་ནས།
མཚན་མོར ཕ་མེས་ཚོ་དང་ལྷན་དུ་
མུན་སྟུག་པའི་ནམ་མཁའ་དང་ཁ་གཏད་དེ་
འཁྲེང་སེམས་གླེང་ཞིང ཡང་ན་སྐད་དམའ་མོས་གླུ་ཆུང་གྱེར་
（མཁའ་འབུམ་རྒྱལ་གྱིས་བསྒྱུར)
• 42 •



སེམས་ཁོང་གི་ལོ་ངོ་གཅིག
[འཇར་མན] ཀི་ཨོར་གིས་བརྩམས།
།
ཀེ་ཨོར་ཀི(stefan George 1868-1933)ནི་འཇར་མན་གྱི་སྐད་གྲགས་་ ་
ཆེ་བའི་སྙན་ངག་པ་ཞིག་ཡིན་ལ། 《སེམས་ཁོང་གི་ལོ་ངོ་གཅིག»ཅེས་པ་ནི་ཁོའི་སྙན་ངག་ཁྲོད་ཕུལ་
དུ་བྱུང་བ་ཞིག་ཡིན་པ་དང་། བརྗོད་བྱ་གཙོ་བོ་ནི་ལོ་ངོ་གཅིག་གི་དུས་བཞིའི་འགྱུར་བག་ལས་བྱུང་
བའི་ནང་སེམས་ཀྱི་མྱོང་ཚོར་ལགས། །
སྐམ་རྙིང་ཡིན་པར་བརྗོད་པའི་ལྡུམ་ར་དག་ལ་བསྐྱོད་ནས་གཟིགས་པས་ཚེ། །
རྒྱང་རིང་ཡུལ་ན་འཛུམ་པའི་གཙང་པོའི་ངོགས་སུ་འོད་སྣང་ཕྲ་མོ་འཚེར། །
དཀར་གཙང་སྤྲིན་པས་སྔར་མེད་སྔོ་མདོག་གཡུ་ཞུན་མདངས་རབ་མངོན་པ་ཡིས། །
ཁ་དོག་སྣ་ལྔས་བརྒྱན་པའི་ལམ་ཕྲན་དང་ནི་མཚོ་རྫིང་ཀུན་ལ་འཕྲོས། །
ཕ་རོལ་སེར་མདོག་ཐགས་སུ་བཀྲ་བའི་སྟག་པའི་རྐང་འཐུང་ཚོགས་རྣམས་དང་། །
སྐྱ་མདོག་གིས་སྤུད་གཅེར་སྡོང་ལ་གཟིགས་རླུང་གི་རྒྱུ་བ་ཤིན་ཏུ་འཇམ། །
འཕྱིས་པར་བཞད་པ་སེ་རྒོད་ད་དུང་རེ་ཞིག་ཡོངས་སུ་མ་རྙིད་པས། །
འགའ་ཞིག་བཏོག་སྟེ་མཆུ་ལ་སྦྱོར་ཞིང་མེ་ཏོག་ཕྲེང་བ་ལེགས་པོར་བསྒྲིགས། །
དེ་ཡང་སེམས་ནས་མ་བརྗེད་སྟོན་མཇུག་ཙི་བན་མེ་ཏོག་ཨེ་མ་རྨད། །
རི་སྐྱེས་རྒུན་འབྲུམ་ཕྱོགས་བཞིར་འགང་བས་དམར་སྨུག་མདངས་ནི་ཡུག་ཏུ་འདྲེས། །
ད་དུང་ལྷག་ལུས་འདུག་པ་སྐྱེས་སྟོབས་རབ་ཏུ་འབར་བའི་རྩྭ་ལྗང་རྣམས། །
དེ་དག་ཚང་མ་དལ་བ་དལ་བུར་སྟོན་གྱི་བཞིན་ལ་ལྷན་གཅིག་སྦྱོར་བར་བྱ། །
• 43 •



གསེར་མདོག་ལམ་ལམ་འཕྲོ་བའི་གཅེར་ཤིང་སྡོང་བོའི་གྲིབ་བསིལ་བགྲོད་ལམ་སྟེང་། །
ངེད་ཅག་ཕར་འགྲོ་ཚུར་འོང་བགྱིས་ཤིང་ཕལ་ཆེར་སྣེ་མོའི་མཐའ་རུ་འབྱོར། །
ང་ཚོས་ཡལ་གའི་ཧྲག་ནས་ཡངས་པའི་ཐང་ཆེན་ཁྱོན་དུ་རྒྱང་བལྟས་ཀྱིས། །
ཡང་བསྐྱར་བཞད་པར་བརྩོན་པའི་ལྐོག་ཆེན་སྡོང་བོ་དེ་རང་མཐོང་། ། །
ང་ཚོས་སྡོང་ལོ་མཉེན་མོའི་གྲིབ་བསིལ་མ་ཕོག་རྐུབ་སྟེགས་གང་བཙལ་ཞིང་། །
སུས་ཀྱང་དཀྲོག་པར་དབེན་པའི་ལྷིང་འཇགས་རབ་ལྡན་ཡུལ་གྲུ་དེར་ཆགས་ནས། །
རེ་སྨོན་ཁྲོད་ནས་ངེད་ཅག་ཕན་ཚུན་ལག་གདང་རིང་དུ་སྦྲེལ་བ་ཡིས། །
སྤྲོ་སྐྱིད་ངང་ནས་ཡུན་རིང་ཞི་འཇམ་འོད་སྣང་དེ་ལ་ལོངས་སྤྱོད་བགྱི། །
ང་ཚོའི་སེམས་པ་འཇགས་ཐབ་བྲལ་ལ་སྐར་མ་ཐོར་བུའི་འོད་ཐིག་དག།
ཡལ་གའི་སྟེང་ནས་བསིལ་རླུང་འཇམ་པོ་ང་ཚོའི་མགོ་ནས་སྐྱོམས་པས་ན། །
མིག་དབང་གཡོ་མེད་དེ་ལ་ཤོར་ཞིང་སྐབས་རེར་རྣ་བས་ཐོས་པ་ནི། །
ལེགས་པར་སྨིན་པའི་ཤིང་འབྲས་གང་དེ་ས་ལ་ལྷུང་བའི་སྒྲ་མིན་ནམ། ། ་
ཁོ་བོས་སེམས་ནས་མོས་པའི་མེ་ཏོག་གང་དེ་དྲ་མའི་མདུན་བཞག་སྟེ། །
དེ་རང་འཁྱག་པས་བསྡམ་པར་སྐྲག་ནས་མདངས་མཛེས་ཀ་ཏོ་རར་བཙུགས་ཡང་། །
སྐྱེད་སྲིང་གང་ལེགས་བགྱིས་པ་ཕན་མེད་གློ་བུར་བདག་ལ་གདུང་སེམས་སྦྱིན། །
དེ་ཡིས་མགོ་བོ་དུད་པ་རིམ་བཞིན་སྐམ་པར་འགྲོ་དང་གཉིས་སུ་མེད། །
འདས་པའི་དུས་སུ་དེ་ཉིད་རྣམ་པར་བཞད་པའི་ཡིད་འོང་ལྟས་དབང་ཉིད། །
ང་ཡི་དྲན་པའི་ཀློང་ནས་གཙང་མར་ཕྱགས་ཏེ་བདག་གིས་བརྗེད་པའི་ཆེད། །
ཁོ་བོས་རྣོ་ངར་མཚོན་ཞིག་འཚོལ་ནས་སེམས་ཁོང་སྡུག་གིས་བཀང་བཞིན་དུ། །
སྐམ་ཞིང་རྙིད་པའི་ལོ་འདབ་ཡོད་ཚད་བརྩེ་མེད་མཚོན་གྱིས་ཀུན་ནས་གཏུབས། །
ཅིའི་ཕྱིར་དེ་ཡིས་བདག་ལ་སྡུག་གི་ཚོར་བ་ཁོ་ན་སྦྱིན་ལགས་སམ། །
དེའི་ཕྱིར་གང་ཉིད་བདག་གི་དྲ་མའི་མདུན་ནས་རྟག་ཏུ་ཡལ་བར་སྨོན། །
ད་ལྟ་བདག་གིས་སླར་ཡང་སྟོང་བར་སྣང་བའི་མིག་ཟུང་ཡར་བཏེགས་ནས། །
ཅི་ཡང་དབེན་པའི་ལག་ཟུང་སྟོང་ཉིད་མུན་པའི་ཁམས་སུ་བསྲིང་བར་བྱ། །
• 44 •



སྟོན་གྱི་དུས་སུ་མེ་ཏོག་ཚིང་ཚིང་གླིང་གའི་ནང་། །
དྲི་ཞིམ་གྱིས་ནི་སྔར་བཞིན་ཁྱེད་ལ་འཛུམ་མདངས་ངོམ། །
རླུང་གིས་བསྐྱོད་པའིཁྱེད་ཀྱི་དབུ་སྐྲའི་གསེབ་དག་ཏུ། །
སྦ་དམར་དང་ནི་རྣམ་ཤེས་བརྟས་པའི་རྩྭ་མཆོག་འཛིང་། །
གཡོ་ཞིང་ལྡེམ་པའི་གྲོ་སྙེ་ད་དུང་གསེར་མདངས་འཁྱུག །
དེ་བས་མཐོ་ཞིང་དེ་བས་སྡུག་པའི་འོས་མེད་ཀྱང་། །
སེ་རྒོད་སྔར་བཞིན་ཁྱེད་ལ་དུངས་པའི་སྤྲོ་སེམས་ཁོལ། །
དེ་ཡང་རང་མདངས་ཟད་ནས་ཉམས་པར་གྱུར་ཀྱང་རུང་། །
རེ་བའི་དགོས་པ་མེད་པ་དག་ལ་ངག་མ་དཀྲོལ། །
བདེ་ཞིང་སྐྱིད་པ་ངེད་ཅག་སེམས་ཀྱི་རེ་འདུན་ཡིན། །
ཡིན་ཡང་ཐོབ་པར་ཆོག་པ་ཉག་གཅིག་ལྡན་པ་ནི། །
ངེད་ཟུང་ཡང་བསྐྱར་འདི་ལ་སྐོར་བ་ཐེངས་གཅིག་རྒྱག ། །
ང་ཚོ་འཆམ་འཆམ་འགྲོ་སའི་རི་ཕྲན་གྲིབ་མས་གཡོགས། །
འོན་ཀྱང་ཕ་གའི་རི་ཕྲན་ད་དུང་ཉི་འོད་ཁྲོད། །
ཟླ་གཟུགས་འཇམ་མཉེན་རྩྭ་ལྡུམ་སྟེང་ནས་མངོན་པ་ནི། །
སྤྲིན་དཀར་ལེབ་མོ་གཡོ་ཞིང་རྒྱུ་བའི་ཉམས་དང་འདྲ། །
རྒྱང་ལ་འཐེན་པའི་ལམ་ཕྲན་སྔར་ལས་སྨག་ཏུ་ཚུད། །
ཤུབ་བུའི་རང་གཏམ་གང་དེས་ལམ་འགྲོའི་གོམ་མཚམས་བཅད། །
དེ་ནི་མཐོང་མིན་ཆུ་མིག་གྲོག་རོང་འགྲིམ་པའམ། །
བྱེའུས་རང་ལ་གྱེར་བའི་གཉིད་འགུག་གླུ་ཡིན་ནམ། །
ཕྱེ་ལེབ་མེ་ལྕེབ་ཟུང་ཞིག་སྔ་མོར་འཕུར་འོངས་ཤིང་། །
རྩྭ་གཞུང་རེ་རེར་ལྡིང་འཁོར་ཡང་མོས་རྩེད་འཇོ་རོལ། །
རི་ཕྲན་སྟེང་གི་སྣ་ཚོགས་མེ་ཏོག་སྐྱེས་དངོས་ཀྱིས། །
མཚན་མོར་དྲི་ངད་བསྐྱལ་ཞིང་མི་ཡི་སྐྱོ་ངལ་བསལ། །
(ཀླུ་འབུམ་རྒྱལ་གྱིས་བསྒྱུར)
45•



ཆུ་སྐྱེས་པདྨའི་དྲི་བསུང་། ་
(རྩོམ་སྒྲིག་འགན་ཁུར་བ། འཕགས་པ་ཐར)
*
དཔལ་མོ། (ཨན་ཧོས)
ངས་ལྷིང་འཇགས་བྲལ་བའི་མི་ཡུལ་གྱི་ཀློང་དུ་
བྱིས་སྒྲུང་གི་མངར་ཁ་གཞིབ་ཅིང
གཏམ་རྒྱུད་ཀྱི་ཁ་དོག་འཚོས
ཁྱོད་ཀྱིས་གྱེས་གདུང་གི་བཞུར་རྒྱུན
འཇིག་རྟེན་གཞན་ནས་གཞན་ལ་དེད
ཁྱོད་ནི་དྭངས་གཙང་གི་ཡང་རྩེ་སྟེ་
ངའི་ཚེ་སྲོག་གི་མཆོད་རྐོང་ན་འཁྱིལ་བའི་འབྲི་མར་སེར་པོ་
ཁྱོད་ཀྱི་ལྷག་བསམ་གྱི་ལང་ཚོའི་ཚེ་འབར་བཞིན་
བཙོན་ན་གྱུར་བའི་ཁྲི་ཕྲག་བསམ་བློ་མང་བོའི་སྒྲོན་མེ་རུ་འབར
ཁྱོད་ཀྱི་འོད་གུར་ལ་
འཚུབ་མས་རྒོལ་སླ་ཞིང
དུས་ཀྱིས་གཙེས་ངེས་མོད
ལོ་རྒྱུས་ཀྱི་དབང་བོ་རྟག་ཏུ་བརྟན་
ནམ་ཞིག་ལ ཤམྦྷ་ལའི་ཞིང་ཁམས་སུ
ང་ཚོས་སྔར་བཞིན་
ཝུ་ཆང་གི་གཙང་བོའི་འགྲམ་ནས་
གྱེས་གདུང་གི་སྐྱོ་སྣང་བོར་ཞིང
བདུད་རྩི་དང་སྐོར་བྲོ་མཆོད་དེ་
དྭངས་གཙང་གི་བྱིས་སྒྲུང་གྱེར་ཆོག
ཀྲུང་གོ་ཚན་རྩལ་སློབ་གླིང་ནས2000ལོའི་ཟླ10ཚེས3ཉིན་གྱི་མཚན་མོར།
• 46 •



རབ་ཏུ་བྱུང་བའི་བྲན་མོ།
བདེ་སྐྱིད་སྒྲོལ་མ། (རྨ་ལྷོ་རྫོང་)
སྤྱི་ཚོགས་ལས་དོན་དོན་སྙིང་ཤིན་ཏུ་ཆེ། ། ཕ་མ་ཉེ་ཚན་འདང་བརྩེ་ཆེས་ཆེ་སྟེ། །་
འཇིག་རྟེན་འཁོར་བའི་ཁྱིམ་གཞི་དེ་ལས་ ། ཤ་རུས་བུ་ཕྲུག་དུངས་སེམས་དེ་ལས་ཟབ། །
གལ། །
འཆར་ཡན་འཇོ་སྒེག་བདུད་མོས་དབང་བསྒྱུར་
འོན་ཏང་སྙན་ངག་ལས་ཀྱི་བྱ་བའི་ཆེད། ། དུས། །
ཁྱིམ་ནས་ཁྱིམ་མེད་རབ་བྱུང་ཅིས་མི་འདོད། ། ཡིག་རིགས་ཁོ་ནའི་བྲན་གཡོག་བྱེད་པར་མོས། །
1
གྱེས་་ གདུང་། །
འཕགས་སྐྱིད་། (གཏེར་ལེན་ཁ)
ཞོགས་པ་དེའི་ཉི་གཞོན་ཁྲོད
ངས་ཕུགས་བསམ་གྱི་རྡོག་ཁྲེས་ལྗིད་མོ་ཞིག་ཁུར་ནས
ཉི་འོད་དང་མཉམ་དུ་གཏམ་རྒྱུད་གསར་བ་ཞིག་གི་ལམ་དུ་ཞུགས
རྒྱུས་མངའ་མེད་པའི་ལམ་ཕྲན་དེ་རུ་
ང་ལ་ཚོར་རྟོགས་བྱུང་བ་ནི་ངེད་ཅག་གིས་བརྩེ་དུང་ལ་བཏབས་པའི་དམ་བཅའ་དེ་ཡིན
ཁྱོད་ཀྱིས སྒེག་ཉམས་ཤོར་བའི་མིག་ཟུང་སྤྱད་དེ་
ང་ལ་ཡུན་ཐུང་གི་སྐྱེལ་མ་བྱས་
ངས་མཆི་མ་སྐྱེམས་སུ་བཏེགས་ནས་ཁྱེད་ཕྱོགས་སུ་རྒྱབ་གཟུགས་གཏད
གྱེས་བྲལ་གྱི་དུས་འདིར ང་ལ་གློ་བུར་དུ་
རང་ཉིད་ཀྱི་གདམ་གསེས་ནོར་འཁྲུལ་ཡིན་པའི་སེམས་འགྱུ་ཞིག་སྐྱེས་བྱུང
ལྷིང་འཇགས་ཀྱི་གཏིང་མཐར་འཁྱིལ་བའི་ངའི་དྲན་གདུང་
སྔར་བཞིན ངའི་ཉིན་མོ་རེ་རེའི་ཁ་ཟས་སུ་སྤྱད་ཅིང
རྟག་དུ་རྨི་ལམ་གྱི་ཕ་མཐའ་བརྒྱུད་དེ་ཁྱེད་རང་བཙལ ་
སྙིང་ཉེ་ཡ དེ་རིང་ངས་ཁྱེད་ཀྱི་རེ་སྨོན་དང་ཁ་གཡང་གི་ན་བཟའ་གྱོན་ནས
སླར་འཛོམས་ཀྱི་གོམ་ཁ་ཁྱེད་ཕྱོགས་སུ་གཏོད་དུས
ངའི་རང་བཀུར་དང་ཨུ་ཚུགས་ཀྱི་གཤིས་ཀའང་ངང་གིས་ཞི་ལ་
སང་ཉིན་གྱི་ཟླ་བ་ཉ་གང་ལ་རང་སྣང་བཀུགས་ ་ ་ ་
• 47•



» ༧
བྱང་ཆུབ་དབྱངས་སྒྲོན། (རོང་བོ)
སྤྱིར་ཡིན་ན ང་ལྷིང་འཇགས་ཀྱིས་བསྡད་ཆོག་ལ
སྤྱིར་ཡིན་ན ངས་ཡོད་ཚད་ཀྱི་ཡོད་ཚད་མཐོང་འོས
ཡིན་ནའང ཡོད་ཚད་ཁྱོད་དང་འཕྲད་རྐྱེན
ངའི་དབེན་འཇགས་ཀྱི་སེམས་ཁ་རུ་
མེ་ལྟར་འབར་བའི་བརྩེ་དུང་གི་ཡོ་ལང་རྒྱས
ཉི་འོད་ལ་གསེར་མདངས་འབར་བའི་ལོ་ཟླའི་ནང
འཆར་ཡན་གྱི་དྲོད་ཁོལ་འཁྱིལ་བའི་བྱིས་བློའི་རུམ་ཁ་ནས
འོད་ཟེར་གྱི་སྣེ་མོ་འཛིན་པའི་བརྩེ་དྲོད་ཀྱི་ཕྱིར་དུ
ངའི་ཉིན་མཚན་དང་སེམས་ཤུགས
ཡུལ་དུས་ཀྱི་སྙན་ངག་ནང་བཞིན
ལས་དབང་གི་དཀར་མདངས་ལ་སེམས་པ་གླན་ཞིང་
སེམས་པ་གཞན་ཞིག་གི་བདེ་སྡུག་ལ་སྐྱབས་འཇུག་ཞུས
བསོད་ནམས་དོན་གྲུབ་
ལང་ཚོའི་དཔལ་འབར་མཐོན་པོར་བཏེགས་ནས
སྒེག་ལྡན་དུ་མའི་ཡིད་སེམས་དྲངས་དུས།
ཁྱོད་ཀྱི་རྒྱབ་གཟུགས་ལས་འཕྲོས་པའི་འཆོར་སྒེག་
མི་རབས་འདིའི་ངའི་སེམས་རྟེན་བཅོལ་ས་ཡིན
མུན་ནག་ཁྲི་འབུམ་གྱི་བང་རིམ་ནས་
འཆི་བདག་གི་ངོ་སོ་འཛིན་པའི་མི་ཡུལ་གྱི་མངར་ཁ་ཡོད་ཚད
ཁྱོད་ཀྱི་གསལ་དག་གི་ལྕེ་རྩེ་ནས་ལྷུང་དུས
དྲོད་འཇམ་གྱི་གནས་ཚང་བོར་བའི་སེམས་བྱུང་ཁྱུ་ཞིག
གནམ་སའི་གས་སྲུབས་ཀྱི་བར་ཁྱམས་བརྒྱུད་དེ་
མཛེས་སྡུག་གི་རྨི་ལམ་ལ་དམ་པོར་འཐམས་ ་་
བསོད་ནམས་དོན་གྲུབ་ ཁྱོད་མེད་པའི་ཉིན་མོར
ངས་རྒྱང་རིང་གི་བསིལ་རླུང་དང་འགྲོགས་པའི་གཏམ་རྒྱུད་གསར་བ་
• 48 •



ཆང་ཕོར་ལ་དུང་བའི་ཁྱོད་ཀྱི་རང་གཤིས
ཆར་རླུང་གི་སྐྱོམ་པའི་ལོ་ཟླའི་ནང
སྐྱོ་གར་བཞིན་གང་སར་བཏབ་ཀྱང
རེ་སྒུག་དང་རེ་སྒུག་གིས་འཚང་ཁ་བྱེད་པའི་མཚན་མོ་འདིར
ངས་ཟླ་བའི་འཕེལ་འགྲིབ་ལ་བལྟ་དུས
སྟོང་ཁམས་ཀྱི་འཇིག་རྟེན་དུ་ འཆར་ཡན་གྱི་རེ་སྨོན་སྣ་ཚོགས་བསྐྲུན་ཡང
བདག་གི་འཇིག་རྟེན་སྔར་བཞིན་ཁུ་སིམ་མེར
བསམ་གཞིགས་ཀྱི་ལོ་ཟླ།
བྲེ་ལོ། (གཏེར་ལེན་ཁ)
བ
་
མཚན་མོའི་མུན་ནག་ཁྲོད
ངས་བསམ་གཞིགས་རིང་མོ་དགུ་ཚིགས་ལ་བཅོལ་ནས
སྤྲིན་རིམ་ན་རྒྱུ་བའི་ཟླ་བ་གོར་མོ་དེ་རང་ཉིད་ཡིན་པའི་རྟོག་བཟོ་བྱས
འདས་སོང་གི་རྐང་རྗེས་རེ་རེ་ལ་སེམས་པ་ལྷན་དུས
ཁྱོད་དང་ངའི་གཏམ་རྒྱུད་མང་པོ་ལ་ཕྱིར་དྲན་གྱི་བྲག་ཆ་འཁོར་ཡོང
ཁྱོད་རང ངའི་རྩྭ་ཐང་གི་ལུ་གུ་འཚོ་རོགས་ནས་
སྤང་ཐང་གི་མེ་ཏོག་འཐུ་རོགས་ཡིན
མཛེས་སྡུག་གི་ཉིན་མོ་རེ་རེའི་ནང
གཡང་དཀར་ལུག་གི་འབའ་སྒྲ་འཁྱིལ་ཞིང
མཛའ་གཞས་སྙན་མོའི་དབྱངས་རྟ་དཀྲིས་ཡོད
ད་དུང བརྩེ་དུང་མོད་པའི་དབྱར་གཞུང་གི་དུས་ཚིགས་དེར
ཁྱོད་ང་ལ་དགའ་བ་གསར་བུའི་ཨ་གསར་མིན་ལ
ང་ཁྱོད་ལ་དུང་བའང་གསར་མོའི་རྩེད་མཚར་ཡིན་མི་སྲིད
འོན་ཀྱང གློག་ཞགས་ལྟ་བུའི་ཟློས་གར་ཐེངས་དེས་
ངའི་ཡོད་ཚད་འཇའ་བཞིན་ཡལ་ཞིང་རྡུལ་དུ་བརླག་དོན་ཅི་
ངའི་ཡ་ཆུང་མཆི་མས་བརླན་ཏེ་གློ་མཆིན་མགོ་རྟིང་སློག་དོན་ཅི
དུས་དེ་ནས་བཟུང མངར་སྐྱུར་འདྲེས་མའི་བརྩེ་དུང་གི་ཆུ་འཁྱག་འདི་འཐུང་བཞིན
མི་ལོ་དུ་མའི་བསམ་གཞིགས་ཀྱི་ལོ་ཟླའི་བཤུལ་ལམ་ནས ངས
ནམ་ཡང རྒྱུ་མཚན་མེད་པའི་དྲི་རྟགས་མང་པོ་སྒྲུག་སྟེ་ཡོང
•
4
，



སྐལ་བཟང་བུང་བའི་དགའ་ཚལ།་ (རྩོམ་སྒྲིག་འགན་ཁུར་བ། ཀླུ་འབུམ་རྒྱལ)
Oམཚོནུབ་ཁུལ་མི་རིགས་དགེ་ཐོན་སློབ་གྲྭའི་ཆེད་བསྒྲིགས་ལེ་ཚན། ་་
ཚད
《
（༢( @f
ཀུན་བཟང་སྐྱིད།
མདང་དགོང་ང་ཡི་རྨི་ལམ་ཞིང་ཁམས་སུ། ། ཀྭ་ཡེ་གྲོགས་ཁྱོས་རྣ་བས་ཚུར་གསོན་དང་། །
མཛའ་གཅུཊ་གཤིས་སྤྱོད་བཟང་བོའི་གྲོགས་པོ་དང་། ། ཁ་ཡག་ཚིག་རྩུབ་ངག་ནས་མི་འབྱིན་པར། །
ལྷན་དུ་འཕྲད་ནས་གླེང་མོལ་བྱས་པ་དང་། ། ་་ ག་སར་གནས་ཀྱང་གྲོགས་དང་ཕན་ཚུན་བར། །
རང་དང་གཤིས་རྒྱུད་བསྡུར་བའི་ངང་ཚུལ་འཁོར། ། ང་རྒྱལ་ཁ་ཁོག་མེད་པར་དྲང་གཏམ་གྱིས། །
ཁྱོད་ནི་གཤིས་རྒྱུད་དྲང་བས་མདའ་མོར་འཁུ། ། ཅ་ཅོའི་གཏམ་དང་གཡོ་ཟོལ་མེད་པའི་ངང་། ། ་
ང་ནི་རང་བཞིན་འཁྱོག་པས་གཞུ་དང་འདྲ། ཆ་རྒྱུས་ཡོད་པའི་བདག་དང་ཁྱོད་གཉིས་བར། །
ཁྱོད་ནི་བརྟན་གཡོ་མེད་པའི་ས་འཛིན་ཏེ། ། ཇ་ཆང་མཉམ་རོལ་གྲོགས་འདྲའི་བརྩེ་སེམས་དང་། །
ང་ནི་རང་ཚུགས་མི་ཐུབ་གྱང་ཁའི་རྩྭ། ། ཉ་ཆུ་ལྟ་བུའི་མཛའ་བ་ཡོད་གྱུར་ན། །
ཁྱོད་ནི་བློ་སྒོ་ཡངས་པའི་དཔྱོད་ལྡན་པ། ། ཏ་ལའི་ལོ་མ་སྟུག་པའི་སྐྱེད་ཚལ་དུ། ། །
ང་ནི་འཆར་སྒོ་མེད་པའི་བླུན་རྨོངས་པ། ། ཐ་མར་གྲོས་སུ་བཏབ་པའི་དུས་ཤིག་ལ། །
ཁྱོད་ནི་ཤེས་བྱས་ཕྱུག་པའི་རྟོགས་ལྡན་པ། ། ་ ད་ནས་མི་རིང་མྱུར་དུ་འཕྲད་པར་ངེས། །
ང་ནི་ཅི་བསམ་མེད་པའི་ཀླད་མེད་པ། ། ན་ཆུང་གྲོགས་དེས་དེ་ལྟར་ལབ་པའི་མོད། །
ཁྱོད་ཀྱི་ཤེས་རིག་དབྱར་མཚོ་བཞིན་དུ་འཕེལ། ། འཛུམ་པའི་གདོང་ཡང་གློ་བུར་ཡལ་བ་ན། །
ང་ཡི་ཤེས་བྱ་མར་ངོའི་ཟླ་བཞིན་འགྲིབ། ། ཕངས་པའི་སྟེང་ལ་ཤིན་ཏུ་གདུང་བ་ཡིན། །
ཅེས་པའི་གཏམ་རྣམས་ངག་ལས་ཐལ་བའི་ཚེ། ། མི་བཟོད་ཚོར་བ་དག་གིས་བསྐུལ་བྱས་ཏེ། །
གྲོགས་དེས་བདག་ལ་གདམས་ངག་འདི་ལྟར་བྱས། ། བུ་མོ་ང་ཡང་སྐྱིད་པའི་གཉིད་ལས་སད། །་
ཨ་མའི་གསོལ་འདེབས།
གསེར་མཚོ་སྐྱིད།
ཁྱོད་ཀྱིས་གསོལ་འདེབས་གྲངས་མེད་ཀྱི་ཁྲི་སྟེང་ནས
དད་པ་དང་སྐྱོ་གདུང་གི་མིག་ཟུང་བཙུམས་ཤིང་
་ རྣམ་དག་གི་མ་ཎི་ཡིག་འབྲུ་རེ་རེ་སྒུམ་ཞོར།
སྤྲིན་དཀར་ལ་སེམས་པ་གཏད་པའི་བུ་ཆུང་ངའི
བདེ་སྡུག་གི་འཚོ་བཞུད་ལ་སྔོན་འགྲོ་བྲིས
• 50 •



དགེ་རྒན་
དབང་ཆེན་ལྷ་འབུམ།
གངས་རི་ལས་ཀྱང་དཀར་བའི་སེམས་པ་དང། ། རང་ནུས་ཡོད་དགུས་བསྐུལ་བའི་འཆད་ཁྲིད་དང། །
རིན་ཆེན་ནོར་ལས་ལྷག་པའི་ཡོན་ཏན་དང་། ། རྣམ་དག་སྤྱོད་པས་མཚོན་པའི་སློབ་གསོ་དང་། །
འཇིག་རྟེན་གནས་ལུགས་རྟོགས་པའི་ཤེས་རྒྱ་སོགས། ། ཡང་དག་ལྟ་བར་བསྐྱོན་པའི་ཕུགས་བསམ་སོགས། །
བྱམས་བརྩེའི་བདག་ཉིད་སློབ་དཔོན་ཁྱོད་ལ་ལྡན། ། རྨོངས་འཇོམས་མགོན་པོ་སློབ་དཔོན་ཁྱོད་ལ་ལྡན། །
ཚོང་རའི་གཏམ་གསར།
བློ་བཟང་རྒྱ་མཚོ།
ཀ་ཅི་ལས་མཛེས་ནེའུ་གསིང་སྨན་ལྗོངས་སུ། །
ཁ་བས་སྤུད་པའི་རི་ལ་རི་སྐྱེས་དང་། །
ག་ས་གང་དུ་རྐང་བཞིས་རབ་ཁེངས་ཏེ། །
ང་ཡི་ཕ་ཡུལ་ཚོང་རའི་ལམ་དུ་ཕྱོགས། །
ཅ་ཅོ་མེད་ལ་བཞིན་བཟང་སྐེད་ཕྲ་ཞིང་། །
ཆ་ལུགས་ཡིད་འོང་གོས་བཟང་མཛེས་མ་དེས། །
ཇ་ཆང་སྐྱེམས་དང་བཅས་པའི་ཟུར་མིག་གིས། །
ཉ་མོ་ཆུ་ལ་དུངས་འདྲའི་རྣམ་འགྱུར་ངོམས། །
ཏཱ་ལའོ་པན་གྱི་ཚུལ་དེ་མཐོང་བའི་མོད། །
ཐ་ཤལ་མ་ཡིན་བཞིན་བཟང་སྡུ་གུ་མར། །
ད་ནསཁྱོད་ཀྱི་ལང་ཚོ་མཛེས་པ་ཡིས། །
ན་ཆུང་ང་ནི་ནམ་ཡང་མྱོས་པར་མཛོད། །
པ་སངས་ཇི་བཞིན་བློ་གསལ་གཞོན་ནུ་མས། །
• 51 •



ཕ་ཡི་བུ་དེའི་སེམས་པ་རབ་རྟོགས་ནས། །
བ་མོའི་འོ་དང་ཆུ་གཉིས་འདྲེས་པ་བཞིན། །
མ་སྐུལ་དུངས་པའི་ཡིད་གཉིས་ལྷན་དུ་སྦྲེལ། ། །
ཙ་ཁོ་ལ་སོགས་ཕོ་གསར་གཞན་དག་ནི། །
ཚ་བ་ཆེན་པོས་ལུས་རྣམས་གདུང་བ་བཞིན། །
ཛ་ཏི་སྨན་སོགས་བླུ་བའི་དུས་ལྷོད་དེ། ། །
ཝ་མོར་གཤེ་ལྟར་མ་བཟོད་གཏམ་དག་སྨྲས། །
ཞྭ་དང་ལྷམ་དང་རིན་ཆེན་རྒྱན་གོས་དང་། །
ཟ་འོག་ལ་སོགས་མཛེས་ཆས་རབ་སྤྲས་ཏེ། །
འ་ཅག་སྲོལ་ལྟར་དུས་བཟང་ཉིན་མོ་ལ། །
ཡ་གཉིས་ཟུང་དུ་སྦྲེལ་ཏེ་ཆ་རུ་གྱུར། །
ར་ལུག་རྩེད་པའི་ཁོད་སྙོམས་རྩྭ་ཐང་གི། །
ལ་ལུང་ཀུན་ནས་རྒན་གཞོན་མགྲོན་པོའི་ཚོགས། །
ཤ་ཆང་རོ་བརྒྱའི་གསོལ་སྟོན་རོལ་བར་ཆས། །
ས་དེར་སྤྲོ་བའི་གར་དང་གླུས་ཁེངས་དུས། །
ཧ་ཅང་ཡིད་འོང་མཛེས་པའི་མག་གསར་དེ། །
ཨ་ཇོ་ཚོང་བ་བསོད་ནམས་མ་ཡིན་ནམ། །
ཕ་ཡུལ་དྲན་གླུ།
ཚེ་བརྟན་
་
ཕ་ཡུལ་ཕྱོགས་ནས་ཡོང་དུས། །
གང་ཡང་བསམ་པ་མ་བྱུང་། །
ལོ་གཅིག་ལོ་གཉིས་སོང་ཚེ། །
སྐྱིད་པའི་ཕ་ཡུལ་དྲན་བྱུང་། །
ལུས་པོ་ནད་ཀྱིས་བཏབ་པར། །
འཚོ་བྱེད་བསྟེན་པས་ཕན་བྱུང་། །
ཕ་ཡུལ་དྲན་པའི་གདུང་བ། །
གང་ཞིག་བྱས་ཀྱང་མ་ཕན། །
གནས་མཆོག་དེ་རུ་འཚོ་དུས། །
ལོ་ཟླའི་གྲངས་ཀ་མ་རྩིས། །
ད་ནི་སྐད་ཆའི་ཆ་ཤས། །
མཛུབ་མོས་བགྲང་དགོས་བྱུང་སོང་། །
• 52 •
ཕ་ཡུལ་མ་མའི་པང་དུ། །
མཆིས་པའི་གདོང་དམར་བུ་ཚོ། །
དྲིན་ཆེན་ཕ་མ་རྣམས་ལ། །
བཀུར་བསྟི་ཞབས་ཞུ་གནང་མཛོད། །



རྒྱང་རིང་གི་མ་ཡུམ།
ཐུབ་བསྟན་ཚེ་རིང་།
མ་ཡུམ་ལགས་
བདག་ཁྱེད་དང་གྱེས་པ་ནས་བཟུང
ཞིམ་པའི་ཟས་རིགས་ལ་སྤྱད་ཅིང
སྐྱུར་རྩིའི་མངར་ཁར་ཡང་རོལ
ཐ་མག་གི་དུད་སྨུག་འཕྱོ་བ་ལས
མདོ་མེད་ཀྱི་བུ་ཆུང་ངས།
ཁྱེད་ཀྱི་རང་གཤིས་མ་རྟོགས་ལ་
གཟི་བརྗིད་ཀྱི་སྙན་གྲགས་དེ་བས་ཀྱང་མ་ཤེས
ཡིན་ཡང རྙོག་འཛིང་སྤྱི་ཚོགས་ཀྱི་ཁྲོད་ནས
ངས་ད་གཟོད་ཡོད་ཚད་རྟོགས་ཤིང ཐམས་ཅད་མཐོང
གངས་ཀྱི་ཟེགས་མ་ལྷབ་ལྷུབ་དུ་འཕྱོ་ཞིང
གྲང་ངར་གྱི་ལང་ཚོ་ཉམས་པ་མེད་པའི་ཕ་ས་རུ་
ཁྱེད་ནི་དགོས་འདོད་བསྩོལ་བའི་ནོར་བུ་ཇི་བཞིན་
ཁ་ཆར་དང་བུ་ཡུག་ཁྲོད
སྡུག་རུས་དང་རྙིང་ཞེན་གྱི་འོག་ནས
མཚར་སྡུག་གི་ལང་ཚོ་ངོམས་བཞིན་
གངས་ལྗོངས་རི་བོའི་གྲུ་ཟུར་ཞིག་ནས
རང་ལུས་ཟས་སུ་བསྩལ་ཏེ
ཡོད་ཚད་གཅེས་ཕྲུག་ལ་སྦྱིན་
མ་ཡུམ་ལགས
ཁྱོད་ནི་བུ་ཆུང་ངའི་སྙིང་ཁོང་དུ་འཛུལ་བའི་ནོར་བུ་གཅིག་པུ་ཡིན་པས
གཅེས་ཕྲུག་ངས་རང་ནུས་ཡོད་ཚད་སྤྱད་དེ་
ཀྱག་ཀྱོག་གི་ལམ་འཕྲང་བརྒྱུད་ཅིང
མ་འོངས་གངས་ལྗོངས་གསར་བསྐྲུན་ལ་འཇུག་ངེས་པས
ང་ལ་ཡིད་ཆེས་མཛོད་རོགས
• 53 •



དུས་རབས་གསར་བར་བསྙེག་འགྲོ།
ཁྲིན་བཞུ་ཆིན།
འོད་སྣང་གི་ཀློང་ནས་
ཡོད་ཚད་ལ་གསོན་ཤུགས་རྒྱས་པས
འཁྱག་རླུང་བྲལ་བའི་དུས་ཚིགས་འདི་ནས
ང་ཚོས་ཕུགས་བསམ་གྱི་རང་མདངས་མངོན་བཞིན
ས་སྲོད་འདིའི་རྒྱུ་སྐར་མང་པོའི་དབུས་ལམ་བརྒྱུད་དེ་
སང་ཉིན་ཀྱི་འོད་སྣང་འཚོལ་དུ་འགྲོ
དུས་རབས་ཀྱི་དཀྱོགས་མཚམས་སུ་
ཚེ་སྲོག་གི་སྐྱེས་སྟོབས་འབར་བས་
འོད་སྟོང་འབར་བའི་ལམ་ཕྲན་འདི་ནས་
ང་ཚོས་རེ་བཞག་གི་ཁ་བཏགས་སྒྲོན་བཞིན
ང་ཚོ་དང་ཐག་མི་རིང་བའི
དུས་རབས་གསར་བར་བསྙེག་འགྲོ
ho
2001ལོའི《ལྷོ་ཁའི་རྩོམ་རིག་སྒྱུ་རྩལ》མངགས་ཉོ་གནང་རྒྱུ་དང་རྩོམ་ཡིག་བསྐུར་རྒྱུར་དགའ་བསུ་ཞུ།
«ལྷོ་ཁའི་རྩོམ་རིག་སྒྱུ་རྩལ»ནི་རྒྱལ་ཕྱི་རྒྱལ་ནང་དུ་འགྲེམ་སྤེལ་བྱེད་ཆོག་པའི་སྣ་འཛོམས་རང་བཞིན་གྱིས་
བོད་ཡིག་དུས་དེབ་ཅིག་ཡིན། དུས་དེབ་འདིའི་ནང་གཙོ་བོར་བརྩམས་སྒྲུང་དང་། སྙན་རྩོམ། དངོས་འབྲིའི་་་་་
རྩོམ་རིག ལྷུག་རྩོམ། གླེང་རྩོམ་སྣ་ཚོགས། རྩོམ་རིག་སྒྱུར་རྩོམ། འཁྲབ་གཞུང་། མཚར་གཏམ། གཞས་ཚིགས་
གསར་རྩོམ། སློབ་གྲྭ་འབྲིང་ཆུང་གི་སློབ་མའི་རྩོམ་ཡིག བོད་ཀྱི་གནའ་ཤུལ་ངོ་སྤྲོད། རི་མོ། པར་རིས་སོགས་་་་་
ནང་དོན་གཙང་ཞིང་སྒྱུ་རྩལ་གྱི་ཚད་གཞི་མཐོ་བའི་བརྩམས་ཆོས་རྣམས་འགོད་ཀྱིན་ཡོད་པས་ཁུལ་ཕྱི་ནང་གི་རྩོམ་པ་་
པོས་སྤུས་ལེགས་ཀྱི་བརྩམས་ཆོས་དག་བསྐུར་རྒྱུར་དགའ་བསུ་ཞུ།
དུས་དེབ་འདི་ཉིད་སྤྱིར་ན་ལོ་རེར་དེབ་བཞི་རེ་དཔེ་སྐྲུན་བྱེད་པ་དང་། དུས་དེབ་རེར་རིན་གོང་སྒོར2. 50
སྦྲགས་གླ་སྒོར1བཅས་ལོ་གཅིག་ལ་ཁྱོན་བསྡོམས་སྒོར14. 00ཡིན་ཞིང་། དུས་དེབ་ཉོ་མཁན་ཚོས་ཐད་ཀར་འདི་་
ག་རྩོམ་སྒྲིག་པུའུ་ལ་འབྲེལ་བ་གནང་རོགས་ཞུ་རྒྱུ་མ་ཟད། དུས་དེབ་འདི་ཚབ་འཚོང་གནང་མཁན་ཡོད་ཚེ་བཙོངས་
གླ་འདི་ག་རྩོམ་སྒྲིག་པུའུ་དང་འབྲེལ་བ་བྱེད་ཆོག
འབྲེལ་བ་གནང་ཡུལ། བོད་ལྗོངས་ལྷོ་ཁ་ས་ཁུལ《ལྷོ་ཁའི་རྩོམ་རིག་སྒྱུ་རྩལ»རྩོམ་སྒྲིག་པུའུ།
西藏山南地区山南文艺》编辑部
འབྲེལ་གཏུག་པ། ཆོས་འཕེལ། ##
སྦྲགས་ཨང། 856000. ཁ་པར་ཨང་། (0893)7825197
• 54 •



Cཕྲན་དཔྱདརླབསཀྱི་ཟེགས་མ།
(རྩོམ་སྒྲིག་འགན་ཁུར་བ། དཔལ་ལྡན)
ཤར་གྱི་ལྷ་མོ་དང་བརྩེ་དུང་གི་ལྷུག་བརྗོད།
ཁྲི་སེམས་དཔའ། (ཁྲིན་ཏུའུ)
་་དཔྱིད་
དཔྱིད་ཀ་ནི་ས་ཆེན་གྱི་གནམ་ས་ལ་ལྗང་མདོག་གི་ཚེ་སྲོག་སྣོན་པའི་དུས་ཚིགས་ཡིན་
ལྗང་སྨྱུག་གི་འཕག་ཚག་ཁྲོད་ནས ཤར་གྱི་ལྷ་མོ་
ངས་ཁྱོད་ཀྱི་ཡིད་འོང་གི་བཞིན་རས་དང
སྙན་འཇེབས་ཀྱི་སྐད་གདངས་དྲན་བྱུང
ཕྱེ་ལེབ་ཅིག་གི་འཕུར་བསྐྱོད་ནི
འུ་གཉིས་ཀྱི་མི་ཚེའི་གོ་རིམ་ཡིན་ན་
ཁྱེད་རང་གཡས་གཡོན་གྱི་མཛེས་སྡུག་ལ་མི་ཆགས་པར
བདག་གི་སྐྱེད་ཚལ་དུ་འབབ་རོགས
བསིལ་ཆར་གྱིས་བདག་གི་སེམས་ཁམས་ལ་བྱབས་ཁྲུས་བྱས་རྗེས
ང་ནི་ཁ་སང་གི་ལྷད་མེད་ཀྱི་རྣམ་དག་གི་ང་ཡིན
མདུན་བསྐྱོད་ཀྱི་ལམ་བུར་ཀྱག་ཀྱོག་ཇི་འདྲ་ཆེ་ཡང
ཁྱོད་ཀྱི་ཆེད་དུ ང་རང་གཡང་རོང་དང་ཁྲག་གཟར་ལ་མཆོངས་པར་སྤོབས
ངས་ཁྱོད་དྲན རི་ཚོགས་ཀྱི་འབྲེལ་ལམ་སྟུག་པོས་
འུ་ཅག་གི་མིག་ཟུང་ཡོངས་སུ་སྒྲིབ་པས་
ངས་དྲན་གདུང་གི་རྨུ་ཐག་རིང་མོ་ཁྱེད་ཕྱོགས་སུ་ཡང་ཡང་བསྲིངས
• 55•



ཤར་གྱི་ལྷ་མོ དཔྱིད་རླུང་དྲོད་འཇམ་ངང་ལྡང་བྱུང
དགུན་འཁྱག་གི་གྲང་ངར་ལ་བསམ་བློ་འཁོར་མི་དགོས
ང་ཚོས ཡོད་ཚད་འགོ་རྩོམ་རན་པའི་དུས་ཚིགས་འདིར
རང་ཉིད་ལ་དབང་བའི་ས་བོན་ཞིག་བཏབ་ནས་
ག་ལེར་བསིལ་ཆར་དང་ལུད་རྫས་དྲངས་ན་ཆོག་གམ
་དབྱུར་་་་
མེ་ཏོག་གི་བསུང་ངད་དང་ཉི་འོད་ཀྱི་འཛུམ་མདངས་ཁྲོད
ངས་ད་གཟོད་དབྱར་ལྗོངས་འདིའི་མཛེས་སྡུག་མཐོང
མཛེས་སྡུག་འདི ཁྱོད་ཀྱི་སྐྲ་ལོ་དང་འདྲ་བར
མཛེས་སྡུག་འདི ཁྱོད་ཀྱི་འཛུམ་ཀོང་དང་འདྲ་བར་
བདག་ཡིད་ཀྱི་ཞིང་ས་རུ་ལྷག་པར་མཛེས ་ པ་
དུས་སྐབས་འདིར མཐོ་སྒང་གི་ནམ་ཟླ་ཧ་ཅང་འཇམ་
སྔོ་ལྗང་གི་སྤང་ངོགས་ནས
ངས་ནམ་མཁའ་ཡི་སྐར་མ་མཛུབ་མོས་བགྲང་བཞིན
འུ་གཉིས་ཐུག་འཕྲད་ཀྱི་ཉིན་མོར་ཡང་ཡང་ཁོག་རྩིས་བརྒྱབ
ཟླ་ལྔ་བའི་ཚེས་བཅོ་ལྔ ད་དུང་རྒྱང་ཐག་རིང་ངམ་
ངས་རྒྱ་སེ་རྐང་གཅིག་གི་མཚར་སྡུག་ངོམ་བཞིན
ཁྱེད་ལ་བསུ་བ་བྱེད
ནམ་མཁའ་གཡའ་དག་ཀྱང ས་གཞི་རྡུལ་དག་ཀྱང
ཁྱོད་དྲན་པས བདག་སེམས་ཀྱི་བར་སྣང་སྨུག་པས་བཟུང
སྨུག་ལོང་བན་བུན་གྱི་ཁྲོད་ནས
ངས་རང་ཉིད་ཀྱི་སེམས་པ་ཐ་མག་གིས་བསྲེགས་ཤིང
ཝུ་རག་གིས་ཐེངས་མང་བརླན་
ངའི་ཕྱིར་དྲན་གྱི་ཨ་སྔོན་ན་མཛེས་སྡུག་གིས་འཕུར་བའི་བྱེའུ་དམར་པོ་
ཁྱེད་རང་གང་དུ་བཞུགས
སྟོན
སྟོན་ཁ གསེར་མདོག་གི་དུས་ཚིགས་
ལོ་གཅིག་གི་འབྲས་བུ་ཡོད་ཚད་བསྡུས་ཚར་བས
ཞིང་པ་རྒན་མོའི་གདོང་ན་དགའ་སྤྲོ་ཡི་འཛུམ་མདངས་ཤིག་ཤིག
བར་སྐབས་འདིར མུན་ཁྲོད་དུ་ཁོག་འདར་རྒྱག་མཁན་ང་གཅིག་པུ་ཡིན
• 56 •



ཤར་གྱི་ལྷ་མོ ཁ་ཕྱོགས་ངེས་མེད་ཀྱི་མཚམས་ནས
ང་ལ་རྒྱང་བལྟ་ཞིག་བྱེད་རོགས
ཁྱོད་དྲན་བཞིན ཁུ་སིམ་མེར
ཁེར་རྐྱང་གི་གོམ་འགྲོས་ལྗིད་ཏིག་གེར་སྤོ་མཁན་དེའང་ང་ཡིན
ཟླ་དགུ་བར སྐུ་འབུམ་དུ་སྨོན་ལམ་དུས་སྟོན་ཡོད་སྐད
ང་ཚོས་ལྷ་ཚོགས་ཀྱི་ཞིང་ཁམས་ནས་
གཏན་འཛོམས་ཀྱི་གསོལ་འདེབས་དང་བཀྲ་ཤིས་པའི་སྨོན་ཚིག་སྒྲོན་ཆོག་ལ་
ད་དུང ཚེ་རིང་ནད་མེད་ཀྱི་ཁ་གཡང་བོས་ཆོག་པས
ཁྱེད་རང་མྱུར་དུ་ཕེབས་རོགས
དོགས་གཞི་དང་ཐེ་ཚོམས་མེད་པར
རླུང་བུ་ཞིག་གི་ལྡང་ཕྱོགས་ཀྱིས ཆུ་མོ་ཞིག་གི་བཞུར་སྟངས་ཀྱིས
ང་ལ་འཕྱ་དམོད་དང་ཁྲེལ་དགོད་གྲངས་མེད་བྱས་མཐར་
བདག་གི་སྐྱོ་ངལ་གྱི་སེམས་པ་འཁུར་ནས་
སྙིང་རྗེ་བའི་ཉམས་ཀྱིས་ཁྱེད་ཕྱོགས་སུ་བཞུད་
ལྷ་མོ་ ཁྱེད་ཀྱིས་མཐོང་བྱུང་ངམ་
ངས་ཁྱེད་ལ་བཅངས་པ་ནི་རྣམ་དག་གི་བརྩེ་དུང་ཡིན་ཡ།
， དགུན་
དགུན་ཁ དཀར་བོང་གི་འཇིག་རྟེན ཕྱི་གསལ་ནང་གསལ་གྱི་འཇིག་རྟེན
ཁ་བའི་ཁྲོད་ནས ངས་ད་དུང་ཁྱེད་ལ་སྒུག་ཡོད
རེ་བའི་ཉི་འོད་གཉོམ་པོ་བདག་གི་ཕྲག་སྟེང་ནས་རྒྱང་དུ་བཀྱེད་ཤིང
དྲན་གདུང་གི་བྱ་ཁྱུ་དཀར་པོ་ཁྱེད་ཕྱོགས་སུ་འཕུར
ཤར་གྱི་ལྷ་མོ་ ཁྱོས་སྐྱོ་སྣང་གིས་གཟིར་བའི་ང་དྲན་ནམ
དུས་ཚིགས་འདིར་ཆེས་མཁོ་བ་ནི་དྲོད་ཁོལ་ཡིན
ནམ་ཞིག་ལ་འུ་གཉིས་ཀྱི་གྱེས་བྲལ་ལ་རྫོགས་ཚིག་འགོད་ཅིང
འུ་གཉིས་ཀྱི་ལྷན་འཛོམས་ལ་དགོད་སྒྲས་ཁེངས་འོངས་
དེ་དུས...
ངོ་མ མྱོང་བ་འདི་ཁྱོད་ལ་མེད་ན་ཁྱོས་ག་ལ་རྟོགས
ངས་ཁྱོད་དྲན་དྲགས་པས
ན་ཆུང་གི་སེམས་པར་རྒས་གཉེར་ཤར་ཤུར་བབས་ཤིང
• 57•



མདུན་བསྐྱོད་ཀྱི་གོམ་ཁ་ལྷུག་ལྷུག་འདར ་་་་་་ ་་
ང་ཚོའི་བར་ཐག་རི་བོ་དང་གཙང་པོས་ཆོད་ཅིང ་
སེམས་པ་དང་སེམས་པར་དམ་ལྷོད་མེད་ན་
བརྩེ་དུང་ནི་ནམ་ཡང་གངས་ཁྲོད་ན་བཞད་པའི་གངས་ལྷ་རྐང་གཅིག་
ལྷ་མོ་ མཁའ་དབྱིངས་སུ་འགྱུ་ཞིང་འཕྱོ་བའི་སྤྲིན་པ་ཐར་ཐོར་དེ་་་
ངའི་སེམས་པ་ཡིན
ད་ལྟ་ངང་སྒུག་གིས་འཚོ་ཞིང སྐྱོ་སྣང་གིས་འགུལ་
2000. 8. 9ལ་ཟི་ལིང་དུ།། ་་་་
ཙ
༧
[ཕྲན་དཔྱད/གེ་སར]བརྩེ་དུང་ནི་མིའི་རིགས་ཀྱི་རྟག་བརྟན་གྱི་གླུ་སྒྲ་ཡིན་ལ། གནའ་་་་
ནས་ད་བར་དུ་རླབས་ཆེན་གྱི་རྩོམ་མཁན་མང་པོ་ཞིག་གིས་བརྩེ་དུང་ལ་བསྔགས་བརྗོད་ཀྱི་བརྩམས་་་ ་ ་
ཆོས་ཇི་འདྲའི་མང་པོ་ཞིག་བརྩམས་ཡོད་པ་ལ་ཨང་།་་ ་་་ པ་
《ཤར་གྱི་ལྷ་མོ་དང་བརྩེ་དུང་གི་ལྷུག་བརྗོད》ཅེས་པའི་སྙན་རྩོམ་འདི་ལས་སྙན་ངག་པའི་་་་་
སེམས་ཁོང་གི་བརྩེ་བ་དང་གདུང་འབོད་དེ་སྡེབ་ལེགས་པའི་ཚིག་གི་སྲད་བུར་བརྒྱུས་ནས་ཕྱི་རུ་ཕྱུངས་་
ཡོད་ལ། ཤར་གྱི་ལྷ་མོར་བཅངས་པའི་བརྩེ་བ་དེ་ཇི་འདྲའི་རྣམ་དག་དང་ཇི་འདྲའི་ལྷད་མེད་ཅིག་ཏུ་་་
སྣང་བར་བྱས་ནས་བྲིས་འདུག དཔྱིད་རླུང་འཇམ་པོར་ལྡང་བ་ནས་དགུན་ཁའི་དཀར་བོང་བོང་གི་་
ཁ་བའི་ཁྲོད་དུ་ལྷ་མོར་བཅངས་པའི་བརྩེ་བ་དེ་ངང་སྒུག་གིས་འཚོ་ཞིང་སྐྱོ་སྣང་གིས་འགུལ་བཞིན་པ་་་
ནི་རྩོམ་མཁན་གྱི་འཚོ་བའི་ནང་སྙིང་ཧྲིལ་པོ་ཡིན་ལ། བརྩེ་དུང་ཞེས་པའི་རྒྱགས་བྲོ་སྣུམ་པོ་འདི་ལ་་་་་་
བརྟེན་ནས་སྙན་ངག་པ་མི་ཚེ་ཡི་འགག་འཕྲང་དབྱར་དགུན་སྟོན་དཔྱིད་བཞི་བོ་བདེ་བླག་ངང་བརྒལ་་
ཐུབ་པ་བྱུང་ཞིང་། བརྩེ་དུང་ཞེས་པའི་མི་ཡུལ་གྱི་གསེར་ཟམ་འདི་ལ་བརྟེན་ནས་ཕ་རོལ་གྱི་རྒྱང་ཐག་་
རིང་བའི་ཕྱི་གསལ་ནང་གསལ་གྱི་ཤེལ་གྱི་འཇིག་རྟེན་ནང་དུ་འབྱོར་ཐུབ་པ་བྱུང་། དེའི་ཕྱིར་ན་་་་་་
ཚོའི་གནམ་འོག་གི་ལམ་འགྲོ་བ་རྐང་ཐང་པ་ཚོས་ནམ་ཡིན་རུང་ དུས་ནམ་ཡང་བརྩེ་དུང་ཞེས་པའི་་་
མགྲོན་པོ་འདི་ལ་གཙིག་ཏུ་བཀུར་བཞིན་པ་མ་ཡིན་ནམ།
དེ་ཡང《ཤོར་གྱི་ལྷ་མོ་དང་བརྩེ་དུང་གི་ལྷུག་བརྗོད》ཅེས་པའི་སྙན་རྩོམ་འདིའི་ཚིག་གི་སྒྱུ་་་་་
རྩལ་ཐད་ནས་ཁྱད་དུ་འཕགས་པའི་ཐབས་རྩལ་ཅིག་འདུག་པ་ནི་དཔེ་དང་དཔེ་ཅན་བཀོལ་བ་གསོན་་
ཉམས་ལྡན་ཞིང་། ཚིག་འབྲུ་རེ་རེའི་ཤུགས་སུ་སྙན་ངག་པའི་འགོག་ཏུ་མེད་པའི་བརྩེ་བའི་རླབས་་་་
རྒྱུན་དེ་འཕྱོ་བཞིན་པ་མཐོང་ཐུབ། དཔེར་ན། “ཕྱེ་ལེབ་ཅིག་གི་འཕུར་བསྐྱོད་ནི/འུ་གཉིས་ཀྱི་མི་་
ཚེའི་གོ་རིམ་ཡིན་ན/ཁྱོད་རང་གཡས་གཡོན་གྱི་མཛེས་སྡུག་ལ་མི་ཆགས་པར/བདག་གི་སྐྱེད་ཚལ་ ་
དུ་འབབ་རོགས”ཞེས་ཕྱེ་ལེབ་ཅིག་གི་འཕུར་བསྐྱོད་དེ་མི་ཚེའི་གོ་རིམ་ལ་དཔེ་བཞག་ནས། མི་ཚེ་ནི་་ ་
ཐུང་ཞིང་མྱུར་ལ་དུས་ཡུན་སྐད་ཅིག་ཙམ་ཡིན་པ་བསྟན་ནས་རང་ཉིད་ཀྱི་ཚེ་སྲོག་ལ་གཅེས་སྤྲས་དང་་་་
• 58 •



，
བརྩེ་དུང་ལ་མཐོང་ཆེན་བྱ་དགོས་པ་བསྟན་པ་ཡིན་ལ། ཡང་དཔེར་ན། “མེ་ཏོག་གི་བསུང་ངད་ ་
དང་ཉི་འོད་ཀྱི་འཛུམ་མདངས་ཁྲོད/ངས་ད་གཟོད་དབྱར་ལྗོངས་འདིའི་མཛེས་སྡུག་མཐོང/
མཛེས་སྡུག་འདི ཁྱོད་ཀྱི་སྐྲ་ལོ་དང་འདྲ་བར/མཛེས་སྡུག་འདི ཁྱོད་ཀྱི་འཛུམ་ཀོང་དང་འདྲ་་་་་
བར/བདག་ཡིད་ཀྱི་ཞིང་ས་རུ་ལྷག་པར་མཛེས”ཞེས་བྱ་དངོས་ཡོད་ཚད་ལ་སྐྱེས་སྟོབས་ཀྱི་དཔལ་་་
འབར་ཞིང་མེ་ཏོག་གི་བསུང་ཞིམ་འཇམ་པོར་འཁྱིལ་ལ། ཉི་འོད་ཀྱི་འཛུམ་མདངས་ལྷུག་པོར་བཀྲ་་་
བའི་བརྩེ་འདང་གི་དུས་ཚིགས་དབྱར་ཁ་དེའི་ཆོས་ཉིད་དུ་མ་མཛའ་མོའི་མཛེས་ཆོས་རེ་རེར་དཔེར་་་
བཞག་ནས་བརྗོད་ཡོད་ལ། འདི་འདྲ་བའི་ལྡེམ་ཤུགས(བྷ##)ཅན་གྱི་མིང་ཚིག་མང་པོ་ཞིག་་་་་་
བཀོལ་ནས་སྙན་རྩོམ་སྤྱིའི་སྒྱུ་རྩལ་གྱི་ནུས་པ་དང་ཡིད་འགུགས་ཀྱི་ནུས་པ་དེ་མཐོ་རུ་བསྐྱེད་འདུག །
སྙན་ངག་ནི་ཚིག་གི་སྒྱུ་རྩལ་ཡིན་ལ། སྒྱུ་རྩལ་གྱི་བློ་སྦྱོང་ནི་སྙན་ངག་པའི་ནང་སེམས་ཀྱི་་་་་
འགྱུར་བ་སྣ་ཚོགས་པ་དེ་ཡིན། སྙན་ངག་འདི་བཀླགས་མ་ཐག་ཏུ་ཀློག་པ་པོར་ངང་སྒུག་དང་བར་་་་
ཐག་ནི་མཛེས་སྡུག་ཅིག་ཡིན་པའི་སྣང་བ་སྟེར་ཐུབ་ལ། འཇིག་རྟེན་འདིར་ཆེས་དཀོན་པ་ནི་ཕོ་མོའི་་
བར་གྱི་ལྷད་མེད་པའི་བརྩེ་དུངས་དེ་ཡིན་པའི་ངེས་ཤེས་སེམས་རྒྱུད་ལ་འདྲོངས་ཐུབ།།
མཇུག་མཐར“ང་ཚོའི་བར་ཐག་རི་བོ་དང་གཙང་པོས་ཆོད་ཅིང/སེམས་པ་དང་སེམས་་་་་་
པར་དམ་ལྷོད་མེད་ན/བརྩེ་དུངས་ནི་ནམ་ཡང་གངས་ཁྲོད་ན་བཞད་པའི་གངས་ལྷ་རྐང་གཅིག”
ཅེས་དབྱར་དགུན་སྟོན་དཔྱིད་ཀྱི་དུས་ཚིགས་བཞི་བོ་ཇི་འདྲའི་མྱུར་ནའང་། སྙན་ངག་པའི་ནང་་་་་་
སེམས་ཀྱི་འགྱུ་བ་སྣ་མང་སྤྲིན་ལྟར་འཁྲིགས་ནའང་། ནམ་ཡང་འགྱུར་རྒྱུ་མེད་པ་ནི་སྙན་ངག་པས་་་་
ཤར་གྱི་ལྷ་མོར་བཅངས་པའི་བརྩེ་བ་རྣལ་མ་དེ་ཡིན་པ་བསྟན་འདུག
，
t
བརྡ་ཆ ཡིག
g
8
མར་
AN
་
saas
6x5
ས
་་
88838
E:2:
s
55
དག་
+
བ
s
y་
:
;
དེ་ཡང་སྙན་དེབ་དུ་བསྒྱུར་བའི《གངས་རྒྱན་མེ་ཏོག》གི་ནང་དོན་ཕུན་སུམ་་
ཚོགས་པ་ཞིག་ཏུ་གཏོང་ཆེད་དང་གངས་རྒྱན་མེ་ཏོག་གཉིན་ལྡན་པའིདུས་་ ་
དེབ་ཆེས་བཟང་པོ་ཞིག་ཡོང་ཆེད། རྩ་ཚོས་སྔོན་བྱོན་མཁས་པའི་ངོ་མཚར་གཏམ་་་་
རྒྱུད་ཐུང་ངུན »དང༌། ཁོང་ཚོའི་ཞལ་གསུང་དང་ལེགས་བཤད་ཐུང་གྲས།
ད་དུང་མིང་གྲགས་ཅན་གྱི་སྙན་ངག་(མཛད་པ་པོའི་བསྡུས་གཞན་བསྡུས་དང་སྦྲགས།
གཞན་སྙན་ངག་རིང་པོ་ཚན་བཤུས་བྱ་དགོས་སོགས་འགོད་པའི་ལེ་ཚན་ཞིག་གསར་དུ་་་་་
འཛུགས་རྒྱུ་ཡིན་པས། རྒྱ་ཆེ་བའི་ཀློག་མཁནན་ཟུག་ཐོགས་པ་ཚོས་དུས་ཐོག་ཏུ་་་་་ །
འདི་རིགས་ཀྱི་རྩོམ་ཡིག་སྣ་མང་མཁོ་སྤྲོད་བྱེད་རྒྱུར་བཀའ་དྲིན་ཆེ་ཞུ།
t
**
est
E
*
Ess
+་
]
8
s
&
A
:：
5;
བ
• 59 •



མྱོང་ཚོར་རིག་པའི་གླིང་ག
(རྩོམ་སྒྲིག་འགན་ཁུར་བ། འཕགས་པ་ཐར)
སེམས་ཀྱི་ཞིང་ཁམས་ཁ་ཤས།
，:
་
༈ ,
-དཔྱད་གཏམ་རིང་མོ《སྙན་ངག་གི་གསང་མྱུལ་བ་ཞིག་གི་ཟོན་ཐོ»ལས་ཁག་དང་པོ།
སྐྱབས་ཆེན་བདེ་གྲོལ། (རྨ་ཆུ)
གླེང་གཞི།
ཤེས་རབ་ཀྱི་རོལ་རྩེད་འདིར་ཞུགས་པའི་ཐོག་མའི་སྟ་གོན་ནི་དུས་ཚོད་དང་ཚེ་སྲོག་ཡོད་ཚད་
རོལ་དབྱངས་སུ་ངོས་འཛིན་པ་དེ་ཡིན་པས། ཤུགས་བསྟན་གྱི་མཛེས་པ་དང་ཡིད་འགྱུར་གྱི་དུངས་་་་
པའི་ཁྲོད་དུ་འདིར་བཀོལ་བའི་ཐ་སྙད་ཀྱི་སྐར་ཚོགས་ཀྱང་ཁྱོད་ཀྱི་འཇིག་རྟེན་དུ་བསམ་གཞིགས་ཀྱི་་ ་ ་
ལྷིང་འཇགས་ལ་རོལ་ངེས་ཡིན།
འགྲུལ་བཞུད་ཀྱི་གོམ་ཁ་ཇི་ལྟར་འཁྱོར་ཡང་རུང་ལྷ་མོ་དེའི་བསླུ་བྲིད་ལ་གཡོལ་བའི་གོ་སྐབས་་་ ་
ནམ་ཡང་བྲལ། མི་གཤིས་ཀྱིས་བཞེངས་པའི་བཙན་རྫོང་ཆེན་པོ་ཞིག་དུས་རབས་ཀྱི་གཡུལ་ས་ནས་་་་་
འཐོར་ཞིག་ཏུ་འགྲོ་བ་དང་མཉམ་དུ་བདག་གིས་རང་ཉིད་ནི་སྲོག་གི་དབང་བོས་བཟུང་བའི་ལོ་རྒྱུས་་་་
ཀྱི་དཔང་རྟགས་ངོ་མ་ཞིག་ཡིན་པར་འདོད་ནའང་མི་ཚོགས་ཀྱི་འདུ་འཛི་དང་འཕྲུལ་རྫས་ཀྱི་ཟིང་ཆས་་
བདག་གི་བཞིན་གྱི་རྣམ་པ་ངོ་བོ་མི་འདྲ་བའི་གདོང་འབག་དུ་མས་གཡོགས་ཚར་འདུག
རྨི་ལམ་ཁྲོད་རེ་སྒུག་བྱེད་སའི་གངས་རི་དང་མཚོ་མོ་ཐམས་ཅད་མངོན་སུམ་གྱི་མཐོང་ལམ་་་་
དང་རིང་དུ་བཀྱེད་ནས་འཕྲུལ་ལྗོངས་རབ་རིབ་ཅིག་དྲན་པའི་སྣང་ངོ་ནས་མངོན་ཙམ་བྱས་པའི་མོད་་
ལ་བཟོད་དུ་མེད་པའི་ན་ཟུག་ཅིག་ཡིད་ཀྱི་ཆགས་སྡང་དང་རྣམ་རྟོག་ལ་བརྟེན་ནས་ཕྱིར་ངོམ་དགོས་་་་
བྱུང། རེ་སྨོན་དང་ཡིད་ཆད། ངལ་དུབ་དང་སེམས་ཁྲལ། འགྱོད་གདུང་དང་སྡུག་བསྔལ།
སེམས་ཀྱི་མྱོང་བ་ཇི་སྙེད་ཅིག་སྟོང་བསམ་གྱི་གླིང་གར་འཆམ་འཆམ་དུ་གཏོང་བའི་གོམས་སྲོལ་དེ་མེད་་
དུ་མི་རུང་བའི་ཚེ་སྲོག་གི་གྲུབ་ཆ་ཞིག་ཏུ་དུས་སྐབས་གང་ཞིག་ནས་གྱུར་བ་ནམ་ཡང་བརྗོད་ཐབས་་་་་་་
བྲལ། དེའི་ཕྱིར་མངལ་གྱི་གུར་ཁང་གི་སྒོ་མོ་ཕྱེས་ཏེ་འཇིག་རྟེན་འདིར་ཆེས་ཐོག་མར་ཕྱུང་བའི་་་་་
སྐད་ནི་བདག་གིས་གླེང་བཞིན་པའི་སྙན་ངག་གི་སྔོན་འགྲོའི་རོལ་དབྱངས་ཡིན།
སྙིང་ཉེ་བའི་གྲོགས་པོ། དུས་ཚོད་ཀྱི་གཅོང་རོང་ཁྲོད་དུ་ཁྱོད་ཀྱིས་བག་ཕེབས་པའི་ཚོར་བ་ཇི་་
འདྲ་ཞིག་རྙེད་དམ། མི་དང་མིའི་བར་གྱི་ཟམ་པ་རེ་རེ་འཇིག་ཉེན་གྱི་དུས་ལ་བསླེབས་ཐེངས་རེ་ ་ ་ ་ ་ ་
རེའམ་ཡང་ན་འོད་ཀྱི་གཟི་བྱིན་དང་བཅས་ཏེ་སྐྱེ་བོ་ཀུན་གྱི་སྤྱི་གཙུག་ཏུ་བཞུགས་པའི་བསམ་བློའི་ཉིན་་
བྱེད་ལ་རྨས་སྐྱོན་ཕོག་པའི་དུས་སྐབས་མང་པོར་ང་ཚོའི་སྲོག་ལ་འཚེ་བའི་འཇིགས་སྐྲག་མཐའ་དག་གི་་
རྩ་བ་ནི་ང་ཚོར་འདྲིས་ཤིང་གོམས་པའི་སྡོམ་ཚིག་དང་ལེགས་བཤད་དེ་དག་མ་ཡིན་ནམ།
སྐབས་འདིར་བདག་གིས“རྒྱང་རིང་གི་གཞུང་ལུགས་དེ་ཇི་ལྟར་ཁེངས་ཉམས་ཀྱིས་གནས་་་་
ཀྱང་བདག་ལ་རང་གི་གཤིས་རྒྱུད་དང་འཚམ་པའི་སྙན་ངག་ཡོད”ཅེས་སྨྲ་བར་ངེས།
• 60 •



དང་པོ། འཕྲུལ་སྣང་གི་ཇག་པ།
ཇག་པ། གཏིང་ཟབ་པའི་བརྗོད་དོན་གྱིས་ཕྱུག་པའི་ཐ་སྙད་འདིས་བདག་ལ་རིགས་རྒྱུད་ཀྱི་་
སྐྱེད་ཚལ་ཞིག་ནམ་ཡང་བདག་གིར་འཛིན་པའི་འདོད་ཧམ་དང་སྙིང་སྟོབས་གནང་བ་ཡིན་ན་འདི་་་་
དང་འབྲེལ་བའི་མཛེས་སྡུག་མང་དག་ཅིག་ཤེས་རིག་གི་གཏེར་མཛོད་ཆེན་པོ་ཞིག་ལས་ཕྱིར་འདོན་རྒྱུ་་
ནི་བདག་གི་བླ་ན་མེད་པའི་ལས་འགན་དུ་ཟད། །
རང་རེའི་མེས་པོ་སྟེ་དཔའ་ངར་ཆེ་བའི་སྐྱེ་བོ་སྐོར་ཞིག་གིས་བཞུར་ཤུགས་དྲག་པའི་ལོ་རྒྱུས་ཀྱི་
གཙང་པོ་ཁམ་ནག་དེ་ཅི་ལྟར་སྒྲོལ་བའི་སྐོར་ལ་བསམ་གཞིཊ་མང་དུ་བཏང་མྱོང་བ་སུ་ཡིས་བསྙོན།
འོན་ཀྱང་ཁོ་ཚོའི་བསམ་པའི་གཏིང་སར་ཟུག་པའི་ལེགས་བཤད་དང་གསོལ་འདེབས་གྲངས་མེད་་་་
ཅིག་ཆག་གྲུམ་ཤོར་བའི་གྲུ་ཆུང་རེ་རེས་ཕྱིར་གྲམ་ཁར་ཁུར་ཡོང་དུས་ང་ཚོས་རང་གི་གློ་སྙིང་་་་་་་་
མཚམས་ནས་མེ་ལྕེ་གསར་བ་ཞིག་གི་ཟིལ་ཤུགས་མི་ཚོར་ག་ལ་སྲིད།
ང་ཚོ་དང་ཁོ་ཚོའི་བར་གྱི་བགྲོད་ལམ་རིང་མོ་དེ་བློ་ཁོག་ཡངས་པའི་སྐྱེ་བོ་ཞིག་དང་འདྲ་བར་་་་
ནམ་ཡང་ལྷིང་འཇགས་སུ་གནས་མོད་ཁོ་ཚོས་བརྩིགས་པའི་ཕོ་བྲང་གི་མདུན་དུ་བསླེབས་དུས་ང་ཚོའི་་
སྟོང་བསམ་གྱི་ཀློང་དུ་འུར་ཟིང་ཆེ་བའི་འཇིག་རྟེན་ཆེན་པོ་ཞིག་མངོན་ཡོང་།
སྐབས་འདིར་བདག་གིས་ཁོ་ཚོར་དབང་བའི་མི་གཤིས་ཀྱི་དར་ཆ་དེའི་མཛེས་ཉམས་མཚོན་་་
ཕྱིར་ཇག་པ་ཞེས་པའི་དོན་སྤྱི་དེ་རྙེད་བྱུང་ལ་དུས་ཚོད་ཀྱི་འགྱུར་ཁུགས་དང་། ས་གཞིའི་རྔམ་ ་ ་ ་ ་ ་
བརྗིད། ཕོ་མོའི་བརྩེ་དུངས། ཆབ་སྲིད་ཀྱི་དར་རྒུད། འཚོ་གནས་ཀྱི་སྙིང་བོ། བདེན་དོན་གྱི་་་་་
རྒྱལ་ཕམ་སོགས་ཀྱང་དོན་སྤྱི་དེའི་ཁོངས་སུ་བསྡུ་བའི་སྦྱོར་བ་དང་པོ་བརྩམས།
གང་ལྟར་བདག་གི་ཕྱིར་དྲན་དང་སྨོན་འདུན་ཁྲོད་ཀྱི་འཕྲུལ་སྣང་གི་ཇག་པ་དེ་སྨྲ་བསམ་ ་ ་ ་
བརྗོད་འདས་ཀྱི་སྡུག་བསྔལ་དང་ལྷན་ཅིག་སྙན་ངག་གི་ཞིང་ཁམས་སུ་འཁྲུངས་རྗེས་བདག་རེ་སྒུག་་་་
བྱེད་པའི་ཁོམ་ལོང་ཡང་མེད་པར་ཁོ་དང་མཉམ་དུ་གཡུལ་ས་རེ་རེར་ཞུགས་དགོས་བྱུང་།
ཇག་པས་ཀེང་རུས་ཀྱིས་གྲུབ་པའི་དབྱངས་ཡིག་གི་ཕྲེང་བ་བཙལ
ཕྲེང་ཐག་ལྟ་བུའི་མི་ཚེའང་ཆམས་ལ་ཕམ་
སྙན་ངག《ཇག་པའི་འཚོ་བ》ལས་བཏུས།
བགྲོད་ལམ་རིང་མོའི་སྣེ་རུ་ཉི་འོད་ཀྱང་ཐང་ཆད་ཟིན་མོད་ཇག་པའི་ཁྲོ་གཉེར་དང་རལ་གྲིར་་
སྔར་ལས་ཀྱང་གདུག་རྩུབ་ལྡན། ང་ཚོས་གདུག་རྩུབ་དེ་ཀུན་སྤྱོད་ཀྱི་དབང་ཤུགས་འདུལ་བའི་་་་་་་
མཚོན་ཆ་ཞིག་ཏུ་ངོས་བཟུང་ཚེ་ཇག་པས་ཅི་མི་སྙམ་པར་ཕོག་ཐུག་གཏོང་ས་ནི་མི་ཡུལ་གྱི་ལེགས་་ ་ ་ ་ ་
བཤད་དང་གཞུང་ལུགས་གང་མང་ཡིན་པ་གསལ་བོར་ཤེས་ཡོང་། དུས་ཚོད་དང་རྨི་ལམ་ལྟ་བུའི་ཚེ་་་
སྲོག་གི་ཚད་གཞི་གང་མང་གི་རྒྱབ་ཏུ་འཆི་བདག་ཉིད་སྦེད་པ་གསལ་བོར་ཤེས་པས་ཇག་པས་སྐྱེ་བོ་་་
གང་མང་གི་བཅོས་འཛུམ་དང་ཕྱི་རོལ་འཇིག་རྟེན་གྱི་རྣམ་པ་གང་ཡང་བདེན་པར་མ་རློམ་ལ་ལྟར་་་་་
གངས་
• 61 •



སྣང་གི་ཐ་སྙད་དག་ཀྱང་མངོན་སུམ་གྱི་འཇིག་རྟེན་དང་འདྲ་བར་རང་གི་དགྲ་ཟླར་བཟུང་། ཆེས་་ ་ ་ ་
མཐའ་མར་མའི་ཤ་ཁྲག་དོར་ཤུལ་གྱི་ཀེང་རུས་དང་དེ་ཉིད་མཚོན་བྱེད་ཀྱི་དབྱངས་ཡིག་གཉིས་ཀྱིས་ ་ ་
འཇིག་རྟེན་སྤྱིའི་ཆོས་ཉིད་དང་འདྲ་བའི་ཕྲེང་བ་ཞིག་གྲུབ་པར་བྱས་ཀྱང་དེའི་ཕྲེང་ཐག་སྟེ་མི་ཚེ་ཞེས་ ་
པའི་དམག་དཔུང་དེ་ཆམས་ལ་ཕམ་དགོས་བྱུང་།
ལུང་བསྟན་གྱི་ཉི་ཟེར་ཕྲ་མོས་བླ་སྲོག་གི་མཚོ་མོ་གསལ་
གླུ་སྐད་ཀྱི་ཁྲོད་ནས་སྐྱེ་ཞིང་རྒས་པའི་རལ་གྲིས
རིགས་རྒྱུད་ཀྱི་སྔོ་རྩྭ་འབྲེག་བཞིན་ཐང་ཆེན་དེའི་ངོ་གདོང་བརླག་
སྙན་ངག《ཇག་པའི་བརྩེ་དུངས》ལས་བཏུས།
སྟོབས་ཤུཊ་མཐའ་དག་མེ་རི་བཞིན་འཕྱུར་བའི་འོད་སྣང་དེ་བརྩེ་དུངས་ཡིན། རེ་སྒུག་ཡོད་
ཚད་ཆུ་ཀླུང་བཞིན་བཞུར་བའི་འགྱུར་ཁུགས་དེ་བརྩེ་དུངས་ཡིན། བརྩེ་དུངས་ཀྱི་བདུག་སྤོས་བཟང་
བོའི་དྲི་ཞིམ་གང་སར་འཐུལ་བའི་ཚེ་སྲོག་གི་ཕོ་བྲང་མདུན་དུ་མིའི་རིགས་ཀྱི་ལོ་རྒྱུས་ཀྱི་ཆགས་འཇིག་་ ་
དང་རང་བྱུང་ཁམས་ཆེན་པོའི་སྒེག་ཉམས་ཀྱིས་དགའ་སྐྱོ་གང་རུང་གི་ཟློས་གར་གསར་བ་དག་རེ་རེ་་་་
བཞིན་འཁྲབ་བཞིན་པའི་དུས་སུ་ཇག་པས་སྙིང་རྗེ་དང་འགྱོད་སེམས་ཅི་ཡང་མེད་པའི་ངང་ནས་རིཊ་་
རྒྱུད་ཀྱི་སྔོ་རྩྭ་འབྲེག་བཞིན་ཐང་ཆེན་དེའི་ངོ་གདོང་བརླག མོ་གཤིས་ཀྱིས་ཕྱུག་པའི་ཕྱི་སྣོད་ཀྱི་འཇིག་་་
རྟེན་དང་ཕོ་གཤིས་ཀྱིས་བརྒྱན་པའི་ནང་བཅུད་ཀྱི་སེམས་ཅན་ལ་བརྡབ་གསིག་ཐེངས་གཅིག་བཏང་་ ་
བ་དེ་བསམ་བློའི་ཡུལ་ལྗོངས་ཆེན་པོ་ཞིག་གསར་དུ་འཛུགས་པའི་སྔོན་འགྲོའི་ལས་འགུལ་ཡང་ཡིན།
དེའི་ཕྱིར་དམར་མདངས་བཀྲ་བའི་རལ་གྲིའི་འོག་ནས་ཇག་པས་དུས་དང་ཡུལ་ལས་འགོངས་པའི་་ ་་
ཁྱད་མཚར་གྱི་བརྩེ་དུངས་དེ་རྙེད་བྱུང་། སྐབས་འདིར་ང་ཚོས་བརྩེ་དུངས་ཞེས་པའི་ཐ་སྙད་འདིའི་་་
མཚོན་དོན་གྱི་ཁྱབ་ཁོངས་ཇེ་ཆེར་བཏང་སྟེ་སླར་ཡང་ཇག་པའི་སེམས་ཁམས་ལ་ཞིབ་ཚགས་ཀྱིས་ཡང་་
ཡང་དཔྱད་ཚེ་གཤམ་གྱི་འགྲེལ་སྟངས་དག་ལས་ཡིད་རྟོན་རུང་བའི་བདེན་ལུགས་ཤིག་རྙེད་སྲིད། །
ཟབརྩེ་དུངས་ནི་ཤེས་རིག་གིས་བསླངས་པའི་འདོད་སྲེད་ཅིག་ཡིན།
ཟབརྩེ་དུངས་ནི་རྨི་ལམ་དང་མཚམས་སྤྲིན་བསུ་བའི་གླུ་སྐད་ཅིག་ཡིན།
བརྩེ་དུངས་ནི་ཀུན་སྤྱོད་ལས་བརྒལ་བའི་རིན་ཐང་གི་ཚད་གཞི་ཞིག་ཡིན།
ཁྱོད་ཀྱིས་རིགས་རྒྱུད་ཀྱི་མགོ་ཁུངས་རྙེད་ཀྱང་སྲིད་དེ་
རྒྱུན་རིང་བའི་ཀི་སྒྲས་གཏམ་རྒྱུད་དག་ཕྱོགས་གཅིག་ཏུ་བསྡུས་ཟིན་
རྨས་སྐྱོན་ཐེབས་པའི་དར་ཆ་དང་མེ་ཏོག་གི་ཟེའུ་འབྲུ་
མེ་མདའི་སོ་ཁུང་ནས་གློ་བུར་བོར་བའི་སྲས་མོ་དེའི་ངོ་གདོང
གཡང་གཟར་ངོས་ཀྱི་ལྕེབས་ཐག་དང་དེ་ཡིས་དམ་དུ་བཅིངས་པའི་རྣམ་ཤེས
• 62 •



ཡོད་ཚད་འཇིག་བཞིན་པའི་དུས་སུ་ཁྱོད་ཀྱིས་ངལ་དུབ་ཅིག་ཚོར་ཞིང
རྡོ་རིང་གི་ངོས་ནས་རང་གི་རུས་མིང་བསུབ་དགོས་པ་ཤེས
སྙན་ངག《ཇག་པའི་ངལ་དུབ》ལས་བཏུས།
E
ཤེས་རབ་ཀྱི་རླུང་བུ་དང་རོལ་དབྱངས་ཀྱི་ཉི་འོད་འོག་ཏུ་ལྷིང་འཇགས་སུ་གནས་པའི་སྐྱེད་་་་
ཚལ་ཡངས་པོ་དེའི་མདུན་ན་ཇག་པ་དེ་དུས་རབས་གཅིག་གི་རིག་པའི་དཔའ་བོ་དགེ་འདུན་ཆོས་་ ་ ་ ་ ་
འཕེལ་ཡིན་འོས་ལ“མི་སྡུག་པའི་མེ་ཏོག”ལས་མྱ་ངན་དང་སྐྱོ་གདུང་རྙེད་མཁན་བྷོ་དྷི་ལེར་ཡང་ཡིན་་་
འོས་པར་མ་ཟད་གདོད་མའི་འཚོ་བ་རོལ་སྟངས་ཤིག“ས་ཆེན་གྱི་སྒྲོན་མེར”ངོས་འཛིན་པའི་ཉི་རུའུ་་
ཟླ་དང་དཀོན་མཆོག་གི་གདོང་འབག་བཤུ་མཁས་པའི་ངོ་ལོག་པ་ནེ་ཁྲེའང་ཡིན་འོས། ཁོ་ཚོའི་ཐུན་་་ ་
མོང་གི་ཁྱད་ཆོས་ནི་རྒྱུན་རིང་བའི་ཀི་སྒྲས་གཏམ་རྒྱུད་དག་ཕྱོགས་གཅིག་ཏུ་བསྡུ་རྒྱུ་དེ་ཡིན་མོད་ཁོ་
ཚོར་རང་གཤིས་དང་འཚམས་པའི་ཀི་སྒྲ་རེ་ཡོད་པས་གཏམ་རྒྱུད་དག་ཕྱོགས་གཅིག་ཏུ་བསྡུ་སྟངས་ ་ ་
གཏན་ནས་འདྲ་བ་མ་ཡིན། མི་ཞིག་གིས་གཞན་ལས་ལྷག་པའི་ལུས་ངག་ཡིད་གསུམ་གྱི་རྩོལ་བ་ཅི་་་་་
ཙམ་བྱས་ན་དེ་ཙམ་གྱིས་ཐང་ཆད་དེ་ངལ་བས་དུབ་པ་ནི་ཆོས་ཉིད་ཉག་གཅིག་ཏུ་ཟད་པས་ཇག་་ ་ ་ ་་་
པའང་ཚུལ་དེ་ལས་མ་འདས།
ཇག་པའི་མདུན་དུ་མི་རབས་རྗེས་མས་ཀྱང་མཐོང་སྲིད་པའི་རྡོ་རིང་ཞིག་འགྱིང་ཡོད་པ་ཡིན་་
ན་ཁོས་ངལ་དུབ་དང་ལྷན་དུ་དེའི་ངོས་ཀྱི་རང་གི་རུས་མིང་བསུབ་དགོས་དོན་ཅི་ཡིན་ནམ། འདི་ནི་་
ཇག་པས་འཇིག་རྟེན་ནས་འཁྲབ་པའི་ཆེས་མཐའ་མའི་བྲོ་གར་ཏེ་ཁོས་རང་གིས་བརྒྱུད་མྱོང་བའམ་་ ་ ་
བརྒལ་ཟིན་པ་མཐའ་དག་དུས་ཚོད་ཀྱི་ཁོང་དུ་ཐིམ་པར་བྱེད་པ་ནི་འཇིག་རྟེན་གྱི་སྣང་ཚུལ་མཐའ་་་་་
དག་རྩིས་མེད་དུ་གཏོང་བའི་མཚོན་དོན་དུ་ངོས་བཟུང་ཟིན། །
ང་ཚོས“ ཇག་པ་དེ་གང་དུ་འགྲོའམ”ལྟ་བུའི་བསམ་གཞིགས་སྣ་ཚོགས་གཏོང་བའི་ཞོར་དུ་་་་
ཇག་པ་དེའི་བླ་སྲོག་འགུགས་པའི་ངུ་སྐད་ཅིག་འཇིག་རྟེན་གྱི་སྙིང་བོར་རྟོག་བཟོ་བྱས་ཏེ་ཁོ་ལ་ ་ ་ ་ ་ ་ ་
བསྒུགས་ཚེ་ཁོ་རྣམ་པ་གཞན་ཞིག་གི་ཚུལ་གྱིས་ང་ཚོའི་རྟོག་ཡུལ་དུ་མངོན་ཡོང་།
ས་གཞིའི་མངལ་དུ་ལྷ་སྒྲུང་སྦྲུམ་བཞིན་པའི་མངོན་སུམ་གྱི་འཇིག་རྟེན་
རླུང་རྟ་དང་བསང་དུད་ཀྱིས་ཁེབས་པའི་གཏམ་རྒྱུད་ཀྱི་ནམ་མཁའ
ཅི་ཞིག་གིས་སེར་སྣ་མེད་པར་ཁྱོད་ཕྱོགས་སུ་སྒོ་མོ་ཕྱེས་བྱུང
བུ་མོ་དེས་ཁྱོད་ཀྱི་བླ་ཤིང་གི་རྩ་བར་ས་བོན་ཁ་ཤས་བཏབ་
ཉི་འོད་མོའི་གླུ་སྐད་དང་འདྲེས་ནས་ཁྱོད་ཀྱི་མདུན་ལྗོངས་སུ་འཕྲོས
རྒྱང་རིང་གི་མེ་ཕུང་དེར་བཅར་བཞིན་མེས་པོའི་མིང་ནས་འབོད་དུས
ལུང་བསྟན་ཡིན་འོས་པའི་རྨི་ལམ་འགའ་བསྟུད་མར་རྙེད་དམ
—སྙན་ངག《ཇག་པའི་རྨི་ལམ》ལས་བཏུས།
• 63 •



མངོན་སུམ་གྱི་འཚོ་བའི་སྒོ་འཕར་དམ་པོར་བརྒྱབ་སྟེ་རྨི་ལམ་གྱི་ཡོལ་བ་ཕྱེ་བ་ནི་ཇག་པའི་ཆེས་
ཕུན་སུམ་ཚོགས་པའི་འཚོ་བ་ངོ་མ་ཡིན་པས་འདི་ལ“འགོག་ཐབས་བྲལ་བའི་རང་དབང”ཞེས་པའི་་ ་
མིང་ཞིག་ཀྱང་བཏགས་ཆོག །
ཇག་པ་རྨི་ལམ་གྱི་དབྱིངས་སུ་ཞུཊ་པའི་མཚན་མོ་རེ་རེར་ཁོའི་གོ་མཚོན་མངོན་སུམ་གྱི་འཇིག་་
རྟེན་དུ་ལུས་འདུག གོ་ཐོས་ལྟར་ན་བདག་གི་མེས་པོ་ཚང་མ་ཇག་པ་ཡིན་པར་གྲགས་ལ་ཁོ་ཚོས་དུས་་ ་ ་
རབས་ཤིག་གི་རྨི་ལམ་གྱི་མཇུག་གྲིལ་བར་བྱས་རྗེས་ང་ལ་དེ་རིང་གི་གོ་མཚོན་ཏེ་འཇིག་རྟེན་གྱི་སྣང་་་་་
ཚུལ་ཡོད་ཚད་ལ་འགྲན་སློང་བའི་ཤེས་རབ་ཅིག་ཤུལ་ཏུ་བསྐྱུར་ཡོད། མཚམས་འདིར་ང་རང་ཉིད་་་་་
ཀྱང་ཚེ་སྲོག་གི་རྟ་ཁ་གློད་པའི་ཇག་པ་ཞིག་ཏུ་འཚར་ལོངས་འབྱུང་རན་པས་ངས་མདུན་གྱི་ཅོང་སྒྲ་་་་
དང་རྒྱབ་ཀྱི་འབོད་སྒྲ་མཐའ་དག་སྣང་མེད་དུ་བཞག་སྟེ་ལེཊ་བཤད་རིཊ་ཤིག་རྩ་མེད་དུ་གཏོང་འོས།
ཨོ། གཏིང་ཟབ་པའི་བརྗོད་དོན་གྱིས་ཕྱུག་པའི ་འཕྲུལ་སྣང་གི་ཇག་པ།
གཉིས་པ། རྩེད་ར་འཇིག་ཚུལ། །
—ཡང་ན་ལྷ་སྒྲུང་གི་ལྷིང་འཇགས།
རྒྱབ་ཕྱོགས་ནས་ལུས་པ་ནི་ལོ་རྒྱུས་དང་མདུན་ཕྱོགས་ནས་མངོན་པ་ནི་ཕངས་སེམས་རང་་་་་་
རེད་ཨང་། སུ་ལའང་ཡོད་པའི་བྱིས་པའི་དུས་ཀྱི་རྩེད་ར་ནི་ཕྱིར་དྲན་གྱི་རིན་ཐང་ལྡན་པའི་ལྷ་ཡུལ་ངོ་་
མ་དེ་ཡིན་ན་དེ་འཇིག་པས་རང་ཉིད་རྒས་པ་མཚོན་ཞིང་དེ་དྲན་པས་རང་ཉིད་སྐྱོ་བ་མཚོན་པ་ཡིན།
མིའི་རིགས་ཀྱི་ལོ་རྒྱུས་ཧྲིལ་བོར་མཚོན་ནའང་རྩེད་ར་རྩིག་པའི་བྱིས་པའི་དུས་ནི་ལྷ་སྒྲུང་གི་ཉི་འོད་་་་་
ཕྱོགས་བཞིར་འཕྲོ་བའི་གནའ་བོའི་དུས་ལ་ངོས་འཛིན་རུང་།
བགྲོད་ལམ་གྱི་ས་ཚིགས་རེ་རེ་ནས་ཕྱི་མིག་ལྟ་བའམ་རྨི་ལམ་གྱི་འཕྲུལ་སྣང་བརྒྱུད་ནས་སྟོང་་་ ་ ་ ་
འདང་རྒྱག་ཐེངས་རེར་སྐད་ཅིག་སྐད་ཅིག་ཏུ་འགྱུར་བའི་རང་གི་ངོ་གདོང་ལ་བལྟས་ཏེ་ཞེ་མེར་བའི་་་་
ཚོར་བ་དུ་མ་ན་ཟུག་བཞིན་མྱོང་དགོས་པ་འདི་ཅི་ཡིན་ནམ། རྒན་པོ་ཚོས་ཁྱོད་ཉིད་འཚར་ལོངས་ ་ ་ ་
བྱུང་འདུག་ཅེས་སྨྲས་པའི་ཤུགས་བསྟན་གྱི་གོ་དོན་ནི་ཁྱོད་ཀྱིས་བཅོས་མའི་འཛུམ་མདངས་དང་།
གཡོ་སྒྱུའི་སྤྲེལ་ལད། གཅམ་བུའི་ངག་ཚིག་སོཊ་ཚེགས་མེད་དུ་བསླབས་ཚར་འདུག་ཅེས་པ་དེ་རེད།
ཉི་ཟླ་སྐར་གསུམ་རྒྱུན་ལྡན་བཞིན་ཤར། ཁ་བ་མུ་མཐུད་དུ་འབབ། ཁྲུང་ཁྲུང་གི་ཁྱུ་ཚོགས་་ ་ ་
ལྷོ་ཕྱོགས་སུ་འཕུར་ཏེ་གཙང་པོ་འཁྱག་པས་སྡོམ་བཞིན་པའི་དུས་དེ་ལ་བདག་གི་བྱིས་པའི་དུས་ཀྱི་་་་་
རྩེད་ར་དེ་ཡུལ་ཕྱོགས་གང་དུ་ཡོད་དམ། སེམས་ཀྱི་དྲི་བ་རིང་མོས་ཁང་བརྩེགས་དང་བཙན་རྫོང་རེ་་ ་
རེའི་སྒོ་མོ་དྲག་ཏུ་བརྡུངས་ཀྱང་ཡོད་ཚད་སྨྲ་བ་ཉུང་བའི་སྐྱེ་བོ་དང་འདྲ་བར་འཕྲུལ་རྫས་ཀྱི་འུར་ཟིང་་་་
ཁྲོད་དུ་ལྷིང་འཇགས་སུ་གནས།
ས་རྡུལ་གྱིས་བཀང་བའི་ཤེལ་དམ་ནང་དུ་
རྨི་ལམ་བརླན་བྱེད་ཀྱི་མེ་ཏོག་ཅིག་བཞད་དམ་
རྐང་ལག་གི་ཡལ་ག་བརྐྱངས་པའི་གསོམ་སྡོང་ཁྱོད
• 64 •་



མངལ་
མངལ་ལས་སྐྱེས་ཤིང་སྡོད་ཁང་ཆུང་ཆུང་ལས་གསོན་
—སྙན་ངག《རང་ལུས་ལ་གཤེ་བ》ལས་བཏུས།
་
མཛའ་མོ་ཡ བདག་གི་སྤང་ལྗོངས་ནས་དཔའ་བོའི་བསང་མེ་གཟིམས་མེད་པས
ཁྱོད་རང་གྲོང་ཁྱེར་གྱི་འུར་ཟིང་དང་ཆང་རག་གི་བཟི་ཁའི་ཁྲོད་ནས་འཆི་མི་སྲིད
སྙན་ངག《ཚེས་བཅོ་ལྔའི་དྲན་གདུང》ལས་བཏུས།
.
，
རྩེད་ར་འཇིག་པའི་རྐྱེན་གྱིས་བརྗོད་སྟངས་མི་འདྲ་བའི་ལེ་བདའ་དང་སེམས་གསོ། ཆིག་་་ ་ ་ ་
ལབ་སོགས་ཡིད་ཀྱི་རྨ་ཁ་གསོ་བའི་སྨན་རྫས་སུ་རེ་ཞིག་གྱུར་ནའང་དེའི་རྗེས་ཀྱི་སུན་སྣང་དང་ངལ་་་་་
དུབ་སོགས་ཡུལ་ལྗོངས་གཞན་ཞིག་ལ་བཅོལ་བའི་གོ་རིམ་ནི་སྙན་ངག་གི་འཆར་སྒོ་ལས་བྱུང་བའི་ཚེ་ ་
སྲོག་གི་འགྱུར་ཁུགས་ཤིག་ཡིན། གོང་གི་སྙན་ངག་དང་པོས་རྩེད་ར་བརླག་རྗེས་ཀྱི་མི་སྡུག་པའི་རང་་་
ལུས་ཞིབ་འབྲི་བྱས་པ་ཡིན་མོད་སྙན་ངག་གཉིས་པ་རུ་རྩེད་ར་དེ་འཇིག་མེད་པའམ་སྔར་ལྟར་མཛེས་་ ་
སྡུག་གི་ངང་དུ་གནས་ཡོད་པའི་རེ་བ་ཕྲན་བུ་ཙམ་མཚོན་པར་བྱས་ཡོད། ་
སྔོན་ཆད་ཀྱི་རྩེད་ར་དེ་ནི་ད་ལྟའི་སྡོད་ཁང་དང་མལ་ཁྲི། ཟས་གོས་དང་དཔེ་དེབ་སོགས་ལ་
ལད་མོ་བྱས་པ་ཞིག་ཡིན་པས་ང་ཚོས་ཕྱོགས་ངོས་གཞན་ཞིག་ནས་སླར་ཡང་འདིའི་ཕྱོགས་ལ་ལྟ་དུས་་་
མངོན་སུམ་གྱི་འཚོ་བ་འདིའང་བསྙོན་དུ་མེད་པའི་རྩེད་ར་ཆུང་ཆུང་ཞིག་ཡིན་པ་ཤེས་ཐུབ་པས་མིའི་་ ་
རིགས་ལ་བྱིས་པའི་དུས་ཀྱི་རྩེད་ར་ལས་གཞན་དར་མའི་དུས་ཀྱི་རྩེད་ར་དང་རྒན་པོའི་དུས་ཀྱི་རྩེད་ར་་་
ལས་གཞན་དར་མའི་དུས་ཀྱི་རྩེད་ར་དང་རྒན་པོའི་དུས་ཀྱི་རྩེད་ར་སོགས་ཡོད་ཅེས་བཤད་རུང་།
དེའི་ཕྱིར་འཇིག་མི་སྲིད་པའི་རྩེད་ར་ཞིག་མེད་ལ་རྩེད་ར་འཇིག་ཚུལ་རེ་རེས་ང་ཚོར་འཚོ་སྡོད་དང་འཆི་
བའི་སྐོར་ལ་འགྲེལ་སྟངས་རེ་རེ་གནང་བ་ཡིན། གནད་དོན་གྱི་སྙིང་བོ་བསམ་བློ་བ་དང་འགྲུལ་བཞུད་
པ་དག་གི་སྨྲ་ལྕེར་བཞག་ཚེ་འཇིག་རྟེན་འདིའི་ངོས་ཀྱི་ཚོན་རྩི་མཐའ་དག་ཚེ་སྲོག་ཡོད་པ་དང་འདྲ་་་་་
བར་ཕན་ཚུན་གྱི་རྣམ་པར་སྒྱུར་བ་ནི་ལས་སླ་མོར་ཟད། དེ་བས་ལྷ་སྒྲུང་གི་ལྷིང་འཇགས་སམ་རྩེད་ར་་
འཇིག་ཚུལ་ནི་སྙན་ངག་གི་ཡུལ་ལྗོངས་གཞན་དག་ལ་འཇུག་པའི་རྨང་གཞིའི་ཆ་རྐྱེན་དུ་གྱུར་ཡོད།
མེ་ལྕེ་དང་གསེར་དངུལ་འགྱེད་པའི་དཔལ་འབར་ཡང་མེད
རང་ལ་བཟོས་པའི་པགས་པ ས་གཞི་སྔོན་པོ་ཞིག་ཏུ་གྱུར
——སྙན་ངག《བདག་གི་ལམ》ལས་བཏུས།
ཟས་
རྩེད་ར་གང་ཞིག་ལས་ཀྱང་རང་གིས་རླབས་ཆེ་བའི་སྡུག་བསྔལ་ཞིག་དང་འདོར་མི་ཐུབ་པའི་་
བརྩེ་བ་ཞིག་རྙེད་མི་ཐུབ་པའི་དུས་ཚོད་ཅིག་ཡོད་ན་སྐབས་དེ་ཏག་ཏག་ལ་སྙན་ངག་པས་ཅི་ལའང་་་་་
ཡིད་རྟོན་བྲལ་བའི་ངང་འཇིག་རྟེན་གྱི་ངོ་བོ་ནི་རབ་རིབ་ཀྱི་ཡུལ་ལྗོངས་ཤིག་ཏུ་མི་རློམ་ཀ་མེད་ཡིན་ལ་་
• 65 •



བཙལ་ནས་རྙེད་ཟིན་པ་མཐའ་དག་ཀྱང་གསར་དུ་འཚོལ་དགོས་པའམ་གཏན་ཏུ་བོར་ཟིན་པའི་་ ་ ་ ་ ་ ་
ལོངས་སྤྱོད་ཁོ་ནར་ངོས་འཛིན་པ་མ་གཏོགས་བྱ་ཐབས་གང་ཡང་བྲལ། ཆང་རག་དང་དངོས་རྫས་་
གཞན་དག་གི་འོད་ཟེར་གྱིས་ཉེ་གམ་གྱི་སྐྱེ་བོ་དག་གི་མིག་ཟུང་ཡང་ཟུམ་པར་བྱས། རང་ཉིད་གཅིག་་
པུ་ཁེར་རྐྱང་དུ་ལུས་པའི་ངང་ཚུལ་ཁོ་ན་དབྱངས་དང་གསལ་བྱེད་ཀྱི་མཛེས་སྡུག་ལ་བཅོལ་ཏེ་སྒྱུ་་་་་་
འཕྲུལ་གྱི་ཞིང་ཁམས་ཤིག་བསྐྱར་དུ་བཞེངས་སྐབས་བདག་གི་ངག་ལས་ཤོར་བ་ནི་གོང་གི་ཚིག་ཕྲེང་་་་
དེ་རེད། འདི་ནི་རྩེད་ར་ཡོད་ཚད་འཇིག་རྗེས་ཀྱི་འཁྲུལ་ཤེས་ཤིག་རང་དབང་དང་སྟོང་བསམ་གྱི་་་་
དབྱིངས་སུ་བཏང་བ་ཡིན་ལ་དེའི་རྒྱབ་རྟེན་དུ་ཀུན་སྤྱོད་ལྟ་བུའི་ཐག་པ་གྲངས་མེད་ཀྱིས་དམ་པོར་་་་་་
བཀྱིགས་པའི་བཙོན་མ་ཞིག་ལས་གཞན་ཅི་ཡང་མེད། འཇིག་རྟེན་པ་མཐའ་དག་ཐག་པ་རེ་རེའི་སྣེ་་ ་
མོར་འཇུས་ནས་འཚོ་བའི་བསླུ་བྲིད་ལ་ཞུགས་ཟིན་ཡང་། བདག་གིས་རང་ཉིད་གཅིག་པུས་བཟོད་་་
པ་ལས་གཞན་ལ་བཤད་དུ་མི་བཏུབ་པའི་ན་ཟུག་ཅིག་ཚོར་བྱུང་།
ང་འདི་ལྟར་སྐོམ་གདུང་གིས་འཚོ་དོན་སུ་ལའང་མི་གསལ་
ཤེས་རིག་དང་གཏམ་རྒྱུད་ཀྱི་ཚབ་ཏུ་ཆང་རག་དང་རོལ་དབྱངས་སྤྱད་ཅིང
འཇིག་ཚར་བའི་རྩེད་ར་དེའི་ཤུལ་ཏུ་ཀེང་རུས་ཀྱི་མཆོད་རྫས་སྤུངས་
སྙན་ངག《ཕྱོགས་སོ་སོའི་ཉི་འོད》ལས་བཏུས།
རྩེད་ར་འཇིག་རྗེས་སུ་ཤེས་རིག་དང་གཏམ་རྒྱུད་ཀྱང་འཇིག་ཟིན། ཤུལ་ཏུ་ལུས་པ་ནི་ཆང་་་་་
རག་དང་རོལ་དབྱངས་ཙམ་ཏེ་དེ་གཉིས་ཀྱི་བཟི་ཁའི་ཁྲོད་ནས་ཀེང་རུས་ཀྱི་མཆོད་རྫས་ཤིག་སྤུངས་ ་ ་
ནས་སུ་ཞིག་ལ་རེ་སྒུག་བྱེད་དགོས་སམ། ང་ཚོས་མངོན་སུམ་གྱི་འཚོ་བ་ནི་འདིར་གླེང་བའི་རྩེད་ར་་་་་
དང་དེའི་རྗེས་ཀྱི་ཆང་རག་དང་རོལ་དབྱངས་ནི་སྒྱུ་རྩལ་གྱི་འཇིག་རྟེན་དུ་བརྗོད་ཀྱང་ཆོག་པ་ཡིན།
དེ་བས་བདག་གིས་རྩེད་ར་འཇིག་ཚུལ་ཉམས་སུ་མྱོང་བ་ནི་རང་གི་སྙན་ངག་གི་རྩ་དོན་ཡིན་པར་་་་་་་
འདོད(ཡང་ན་ལྷ་སྒྲུང་གི་ལྷིང་འཇགས་རོལ་བ)ལ་དེའི་རྐྱེན་གྱིས་སྐུ་ཞབས་གངས་ཞུན་ལ་བྲིས་པའི་་
ཁ་བརྡ་ཐུང་ངུ་དེའི་ནང་དུ“སྙན་ངག་འབྲི་བ་ནི་འཚོ་བ་རོལ་སྟངས་ཤིག་ཏུ་ངོས་འཛིན་པའི་སྙན་་་་་
ངག་པ་དག་གིས་ཀྱང་འཇིག་རྟེན་གྱི་ངོ་བོ་དེ་རྣམ་པ་གཞན་ཞིག་ཏུ་སྒྱུར་འདོད་པ་ལས་དགེ་རྒན་དང་་་་
སློབ་མ། གྲོགས་པོ་ཟེར་བའི་སྙན་ངག་གི་རྒྱབ་རྟེན་ཞིག་འཚོལ་མི་འདོད་པ་ཡིན། དེའང་སྙན་ངག་་
གི་བླ་རྡོ་དང་རྒྱབ་རྟེན། གཞུང་ཤིང་བཅས་ཚང་མ་སྙན་ངག་རང་ཉིད་ཡིན”(1999ལོའི《གངས་
རྒྱན་མེ་ཏོག》དེབ་གཉིས་པར་གསལ）ཞེས་སྡོམ་ཚིག་མདོར་བསྡུས་ཤིག་སྤེལ་ཡོད། འོ་ན་སྙན་ངག་་
རང་ཉིད་ནི་ཅི་ཞེ་ན་དེ་ནི་རྩེད་ར་འཇིག་ཚུལ་ཁོང་དུ་ཆུད་རྗེས་ཀྱི་རོལ་རྩེད་ཅིག་གོ །།
གསུམ་པ། སྨུག་པས་འཛིན་སྲིད་པའི་རྨི་ལམ།
སྨུག་པ་འཐིབས་ཐེངས་རེའི་རྐྱེན་པས་ང་ཚོ་དམིགས་ཡུལ་མེད་པར་ཐེངས་མང་པོར་ལམ་དུ་་་
ཞུགས་ཤིང་ཕན་ཚུན་བར་གྱི་ལྕགས་ཟམ་དང་སྦྲེལ་ཐག་ཀྱང་མཐོང་ཐབས་བྲལ་མོད། ཚོགས་པ་་་་་་
• 66 •



ཞིག་གི་དགོས་མཁོའམ་ཁོར་ཡུག་ཅིག་གི་ལྷིང་འཇགས་ཀྱི་ཕྱིར་ཏུ་ང་ཚོར་ཐུན་མོང་གི་རྨི་ལམ་རིང་བོ་་་
རེ་ཡོད་པར་མ་ཟད་རྨི་ལམ་རེ་རེའི་མདུན་དུ་སྒྲོན་མེ་རེ་དང་སྒྲོན་མེ་རེ་རེའི་རྒྱབ་ཏུ་འཐབ་ཇུས་རེ་ ་ ་ ་ ་
འདུག་
རེ་སྒུག་དང་དབུལ་ཕོངས་ཀྱི་ངང་དུ་བསྐུལ་བའི་དུས་རབས་རེའི་མཇུག་ཏུ་ཁྱོད་ཀྱིས་ཁོ་ལ་་་
སྨྲས་པ་སྟེ“ལོ་ངོ་ག་ཚོད་གྱི་རྗེས་ནས་ཁྱོད་ཀྱིས་ང་རང་གཏན་ནས་གཏན་དུ་བརྗེད་སྲིད། ”ཁོས་་ ་ ་ ་
ལན་དུ་སྨྲས་པ“སྨུག་པ་མཐུག་པོ་འདིར་མུ་མཐའ་བྲལ་བས་བདག་གིས་ཅི་ཡང་སྨྲ་བར་མི་ནུས། ”
གཏམ་གླེང་མཇུག་རྫོགས་རྗེས་སུ་ཁྱོདགཉིས་རང་གི་རེ་འདུན་བཅོལ་ཡུལ་གྱི་རྨི་ལམ་རིང་བོ་དེར་་་ ་ ་ ་
ཞུགས་ནས་ཡུན་རིང་བར་གཉིད་ལས་མ་སད། སྨུག་པས་ཁྱེད་གཉིས་ཀྱི་རྨི་ལམ་ཡོངས་སུ་འཛིན་་་་་
བཞིན་པའི་དུས་དེ་ནི་གཞུང་ལུགས་མཐའ་དག་ལ་བཀོད་འདོམས་བྱེད་མཁན་མེད་པའི་ཁེར་རྐྱང་གི་
མཚན་མོ་ཞིག་ཡིན། དེ་བས་སྨུག་པའི་ཀློང་གི་ངོ་གདོང་ཟ་ཟི་དགི་ཐག་རིང་དུ་ཡལ་ཏེ་མི་སྣང་བར་ ་ ་
གྱུར་ཞིང་སྔོན་ཆད་ཀྱི་རྨི་ལམ་མཐའ་དག་ལོ་རྒྱུས་ཀྱི་ཞིང་སར་ཐིམ་ནས་ཡུན་རིང་འདས་ཀྱང་ལོ་་་་་
ལེགས་ཀྱི་འབྲས་བུ་མ་ཐོབ་པར་སད་ཀྱིས་ཁྱེར། སྤོབས་པ་ཆེན་པོས་ལག་ཟུང་ཕར་བསྲིངས་ཀྱང་་་་
གཟི་འོད་དང་རིན་ཐང་གིས་ཕྱུག་པའི་ནོར་རྫས་ཅི་ཡང་མི་རྙེད། དེ་ལྟར་སྨུག་པ་དེ་རྒྱ་ཆེ་ནས་ཆེ་རུ་
ཕྱིན་ཞིང་ཐུན་མོང་གི་རྨི་ལམ་དེ་མི་སྒེར་གྱི་རྨི་ལམ་དུ་གྱུར་ཚར། རོལ་དབྱངས་དང་མེ་ལྕེའི་ཚུལ་གྱིས་
མངོན་པའི་རེ་འདོད་མཐའ་དག་ཆུ་ཡི་རླབས་རིས་བཞིན་དལ་མོར་དལ་མོར་སྟོང་བའི་དབྱིངས་སུ་་་
ཐིམ།
སྒྲོན་མེ་དང་གློག་ཞུ། མིག་ཟུང་བཅས་ཡོངས་སུ་གཟིམས་དུས
སྨག་རུམ་གྱི་ཡོལ་བོའི་རྒྱབ་ཏུ་སུ་ཡང་གཅེར་བུར་ལུས་ཡོད
གླེང་མོལ་དེ་རྒྱུན་གོས་མཐའ་དག་ལས་རིན་ཐང་ཆེ་ཤོས་ཡིན་པས
ངས་ཉི་འོད་དང་དུས་ཚོད་ལ་རང་ཉིད་བཙོངས་ཟིན་
———སྙན་ངག《རྨི་ལམ་སྨུག་པས་འཛིན་སྲིད»ཁག་དང་པོ་ལས་བཏུས།
ཉི་འོད་དང་དུས་ཚོད་ལ་གཏོགས་པའི་ཤེས་རིག་གི་འགྲུལ་བཞུད་པ་ཞིག་ལ་མཚོན་ན་ཁུ་སིམ་་
མེར་ཆིག་ལབ་རྒྱག་རྒྱུ་ལས་གཞན་པའི་ལས་འགན་ཅི་ཡང་མེད། ལོ་རྒྱུས་ཀྱི་བསླབ་བྱ་དང་འདས་་་་་
དོན་གྱི་ནོར་འཁྲུལ་བརྗེད་རྗེས་སུ་རྨི་ལམ་གྱི་གཡོར་གྲུ་བཏང་ནས་མངོན་སུམ་གྱི་རྒྱ་མཚོ་སྒྲོལ་དགོས་་
པ་ཡིན་ནམ། མངོན་སུམ་གྱི་རྒྱ་མཚོ་དེའང་ཉི་འོད་དང་དུས་ཚོད་ལ་གཏོགས་པ་ཡིན་ན་ཕྱིར་ལོག་་་་
པའི་འཆར་གཞི་ཙམ་བཀོད་པས་རྨི་ལམ་གྱི་གཡོར་གྲུའི་ཁ་ཕྱོགས་ཇི་ལྟར་སྒྱུར་ནུས། སྐབས་འདིར་་་ ་
རང་ཉིད་ཀྱི་ཡོད་ཚད་ཉི་འོད་དང་དུས་ཚོད་ལ་བཙོངས་པ་ལས་གཞན་པའི་ཐབས་བཀོད་ཅི་ཞིག་་་་་
ཡོད། “ཉི་འོད་ཀྱིས་མུན་ནག་དང་དུས་ཚོད་ཀྱིས་སྒྱིད་ལུག་སྟེར་ངེས”ཞེས་པའི་བྲག་ཅ་རིང་བོ་ ་ ་ ་ ་
དེའི་རྗེས་སུའང་མཚམས་མེད་པའི་སྨུག་པ་འཐིབས་བྱུང་།
11
• 67.



བདག་དང་ཐག་མི་རིང་བའི་ས་ན་རོལ་དབྱངས་ཀྱི་སྐར་ཚོགས་འཚེར་ཞིང
འབུ་སྦྲང་གི་ཤི་གོད་ཀྱིས་མཚན་མོའི་ལྷིང་འཇགས་དཀྲོག
སྙན་ངག《རྨི་ལམ་སྨུག་པས་འཛིན་སྲིད»ཁག་གཉིས་པ་ལས་བཏུས།
རོལ་དབྱངས་ཀྱི་སྐར་ཚོགས་འཚེར་བཞིན་པའི་དུས་སུ་མཚན་མོའི་ལྷིང་འཇགས་དཀྲོག་་་་་་
མཁན་ཞིག་ཡོད་པ་ནི་འབུ་སྦྲང་གི་ཤི་གོད་རེད། འོན་ཀྱང་འབུ་སྦྲང་རང་ངོས་ནས་བརྗོད་ན་མཚན་་ ་
མོའི་ལྷིང་འཇགས་དཀྲོགས་པ་ནི་ཕམ་ཉེས་ཤིག་དང་སྡུག་བསྔལ་ཞིག་ཡིན། ང་ཚོས་འབུ་སྦྲང་གི་ཤི་་ ་
གོད་ཉམས་སུ་མྱོང་བཞིན(ཡང་ན་གོང་གི་ཚིག་ཕྲེང་དེ་བརྒྱུད་ནས) ཡང་བསྐྱར་རྨི་ལམ་གྱི་སྐོར་ལ་་་་་
བསམ་གཞིགས་གཏོང་དུས་བཟོད་པར་དཀའ་བའི་བྲེལ་འཚུབ་ཅིག་ཚོར་ཏེ“ང་རང་མྱུར་ཏུ་གཉིད་
ལས་སད་དགོས”ཞེས་སྨྲ་སྲིད་ལ་སྨུག་པ་དེའི་སྟོབས་ཤུགས་དང་རྒྱ་ཁྱོན་མཚོན་ཕྱིར“སྨུག་པ་་་་་་
ནགས་ཚལ”དང“སྨུག་པའི་དྲ་བ”“སྨུག་པའི་མུན་པ”སོགས་ཀྱང་དྲན་སྲིད། འདི་ནི་སྙན་ངག་་
གི་ཀུན་རྟོག་འཕྲོ་ཚུལ་ཞིག་ཡིན་པ་ལས་འཚོ་སྡོད་སྐོར་གྱི་འདམས་གསེས་ཤིག་མིན་པ་ཤེས་དགོས། །
མི་རེ་རེར་རང་གི་འཇིགས་སྐྲག་སེལ་བའི་མཆོད་མེ་རེ་ཡོད་པས
དམ་ཚིག་དང་སྲེད་པ་ཡོངས་རྫོགས་ཉི་འོད་ལ་བཅོལ་དོན་ཅི་ཡོད་
སྙན་ངག《རྨི་ལམ་སྨུག་པས་འཛིན་སྲིད»ཁག་བཞི་བ་ལས་བཏུས།
འཁང་རའམ་ལེ་བདའ་ལྟ་བུའི་ཚིག་རྐང་འདི་གཉིས་ཀྱིས་ཏག་ཏག་ཉི་འོད་ལ་ངོ་ལོག་བྱས་ ་ ་ ་
བྱུང་། དེའང་དུས་ཚོད་ཀྱི་རྐྱེན་གྱིས་ཉི་འོད་ལ་ངོ་ལོག་མི་བྱེད་ཀ་མེད་ཡིན་པའི་མཐར་ཐུག་གི་དགོས་
མཁོ་ཞིག་བྱུང་ནའང་ཉི་འོད་ཀྱིས་སྙན་ངག་མཁན་པོར་ལན་འདི་འདྲ་ཞིག་འདེབས་སྲིད་དེ“མཆོད་་་
མེ་དེས་ཁྱོད་ཀྱི་འཇིགས་སྐྲག་མ་གཏོགས་དབུལ་ཕོངས་སེལ་མི་སྲིད་ཅིང་མཆོད་མེ་དེའི་མེ་ལྕེ་གཏིང་་་་་
ཟབ་པའི་མུན་ནག་ཁྲོད་ཐིམ་ལ་ཉེ་དུས་ཁྱོད་ཉིད་སླར་ཡང་ང་ཡི་བྲན་གཡོག་ཏུ་འགྱུར་སྲིད། ”སྙན་་
ངག་པས་དཔའ་ཞུམ་པའི་ངང་སྔར་ལྟར་རང་གི་རྨི་ལམ་རོལ་དུས་སྨུག་པ་དང་དུས་ཚོད་གཉིས་ངོ་བོ་ ་
གཅིག་ཏུ་འདྲེས་ཏེ་ཡང་བསྐྱར་གདུག་རྩུབ་ཀྱི་རྣམ་པས་མངོན་སྲིད།
གར་སྟེགས་དེ་ལོ་ངོ་ག་ཚོད་ལ་བཙོན་དུ་བཅུག་གམ།
འཁྲབ་སྟོན་པ་ཁ་ཤས་ད་དུང་ཡང་ཁྲོམ་སྲང་དུ་འཁྱམས་
སྙན་ངག《རྨི་ལམ་སྨུག་པས་འཛིན་སྲིད»ཁག་ལྔ་བ་ལས་བཏུས།
འདི་ནི་རྨི་ལམ་ཞིག་གི་འབྱུང་ཁུངས་ཡིན་ལ་རྨི་ལམ་ཞིག་གི་བརྗོད་བྱའང་ཡིན། ང་ཚོས་་་་་་
བཙོན་དུ་བཅུག་པའི་གར་སྟེགས་དེའི་རྗེས་སུ་ལྟད་མོ་བ་ཁྲི་སྟོང་མང་པོས་ཉིན་མཚན་མེད་པར་རེ་་་་་
• 68 •



སྒུག་བྱས་ཡོད་པར་རློམ་ན་ཁྲོམ་སྲང་དུ་འཁྱམས་པའི་འཁྲབ་སྟོན་པ་དེ་དག་སྨྲ་བསམ་བརྗོད་འདས་ཀྱི་
སྡུག་བསྔལ་དང་མཉམ་དུ་འཚོ་བ་གཞན་ལ་ཞུགས་ཡོད་མེད་ཀྱི་སྐོར་ཚོད་དཔག་བྱེད་ཐུབ་བམ།
འདི་ནི་ནམ་ཡང་གསང་བ་ཞིག་ཡིན་ལ་གསང་བ་འདི་ནམ་ཡང་སྨུག་པ་ཞིག་ཡིན། གར་སྟེགས་དེ་་་་་་
དངོས་སུ་བཙོན་ལས་གྲོལ་བའི་ཉིན་མོར་འཁྲབ་སྟོན་པ་དེ་དག་སྔ་མོ་ནས་འདས་ཚར་ནའང་ཁོ་ཚོའི་་ ་
ཚབ་ཏུ་རྒྱུས་མེད་ཀྱི་སྐྱེ་བོ་ཁ་ཤས་སྤོབས་པ་དང་བཅས་ཀུན་གྱི་མིག་ལམ་དུ་མངོན་དུས་ཐལ་མོ་རྡེབ་་་་
པའི་སྒྲ་དབྱངས་གསར་བ་ཞིག་གིས་ཅིའི་ཕྱིར་ཡོད་ཚད་ཀྱི་དོགས་པ་སེལ་ཐུབ་པ་ཡིན་ནམ། འདི་་་་
ཡང་བརྗོད་དུ་མེད་པའི་གསང་བ་ཞིག་ཡིན་པས་ང་ཚོས་ཡང་བསྐྱར་སྨུག་པས་འཛིན་སྲིད་པའི་རྨི་་་་་
ལམ་དེ་དྲན་འོས།
|
“དྲིས་ལན་ཇི་ལྟར་འདེབས་འོས། དྲིས་ལན་ཇི་ལྟར་འདེབས་འོས། ”
———སྙན་ངག《རྨི་ལམ་སྨུག་པས་འཛིན་སྲིད»ཁག་བདུན་པ་ལས་བཏུས།
，
，
，
，
འགྱུར་བཞིན་པའི་ནམ་མཁའི་ངོ་གདོང་། གཡང་གཟར་ལས་ཕམ་པའི་ཨག་རིང་། སྐྱེ་ཞིང་་
འཕེལ་བའི་ཚན་རིག་གི་སྟོབས་འབྱོར། འདི་དག་གི་མདུན་དུ་ང་ཚོ་སུ་ལའང་རྨི་ལམ་དག་མངོན་དུ་
འགྱུར་བའི་གདེང་ཚོད་གང་ཡང་མེད་པར་གྱུར་བས་ད་གཟོད“དྲིས་ལན་ཇི་ལྟར་འདེབས་འོས”
ཞེས་པའི་དྲི་བ་ཞིག་གསར་དུ་འདོན་དགོས་བྱུང་། ང་ཚོ་ཕན་ཚུན་བར་གྱི་སྨུག་པ་དེ་ང་ཚོ་རང་ཉིད་་་་
དུ་གྱུར་མ་ཐག་སྙན་ངག་པ་ཐ་སྙད་ཀྱི་གཙང་པོའི་མདུན་དུ་ཁུ་སིམ་མེར་གནས། །
་ མཇུག་བྱང་།
བདག་གིས་ཁྱེད་ཀྱི་མདུན་ནས་སྒྱུ་རྩལ་གྱི་ཕམ་ཉེས་ཤིག་གླེང་བས་ན་ཁྱེད་ཀྱིས་བདག་གི་རྗེས་་
ནས་གསར་གཏོད་ཀྱི་རིན་ཐང་ཞིག་འཚོལ་དགོས་དོན་ཅི་ཡང་མེད། འདིའི་སྔོན་ཏག་ཏག་ལ་དོན་་་་
གྲུབ་རྒྱལ་ཟེར་བའི་དོས་པ་ཞིག་དང་ལྗང་བུ་ཟེར་བའི་མགར་བ་ཞིག་གིས་དར་ལྕོག་གི་འཚང་ཁ་དང་་་་
ཆུ་ཀླུང་གི་ཅ་ཅོའི་ཁྲོད་ནས་བགྲོད་ལམ་གྱི་སྟེང་དུ་རྐང་རྗེས་འགའ་སྤར་ནས་ང་ཚོར་ཐེངས་དུ་མར་་་ ་་་
བཟོད་དཀའ་བའི་ན་ཟུག་མང་དུ་བསླངས་མྱོང་། ཁོང་གཉིས་ཁ་བ་འབབ་ཀྱིན་པའི་དགུན་གྱི་དུས་ ་
ཚིགས་དེ་ལ་ནར་སོན་པ་ཡིན་པས་ང་ཚོས་བགྲོད་ལམ་སྟེང་གི་ཁ་བ་མ་ཞི་བའི་བར་དུ་ཁོང་གཉིས་ལ་་་ ་ ་
རྗེས་དྲན་བྱ་འོས། །
སྙིང་ཉེ་བའི་གྲོགས་པོ། བདག་གིས་སང་ཉིན་གྱི་དུས་ཚོད་ནི་ཡིད་དུ་མི་འོངས་པའི་ལྕེབས་ ་ ་
ཐག་ཅིག་ཏུ་མི་འགྱུར་བའི་སྨོན་ལམ་འདེབས་པའི་དུས་མཚུངས་སུ་ཁྱོད་ཀྱི་སྙན་དུའང་འདི་ལྟར་སྒྲོན་
ཏེ། “ང་ཚོ་ནི་འཆལ་བོའི་ཁྲོད་ཀྱི་འཆལ་བོ་དང་། སྨྱུག་ཐོགས་པའི་ནང་གི་སྨད་འཚོང་མ་ཡིན། ”
2000. 6. 11ཉིན་ཟི་ལིང་ནས།
• 69•



•དཔྱད་རྩོམ་མུན་འཇོམས་སྒྲོན་མེ། (རྩོམ་སྒྲིག་འགན་ཁུར་བ། བསོད་ནམས་དར་རྒྱས)
རང་རེའི་སྙན་ངག་པ་ཚོ་རྒས་སླ་བའི་སྐོར།
པ
L
(ཆབ་ཆ)
ད་ལྟ་སྙན་ངག་འབྲི་མཁན་ཇེ་མང་ནས་ཇེ་མང་རེད། ལྷག་པར་དུ་རང་ཉིད་སྙན་ངག་པ་ ་ ་ ་
ཡིན་སྙམ་མཁན་ཡང་ག་ས་གང་ན་མང་དུ་མཐོང་རྒྱུ་འདུག སྤྱིར་ན་འདི་ནི་འཕེལ་རྒྱས་ཀྱི་མཚོན་བྱེད་་
ཅིག་ཡིན་ཡང་མཚམས་ལན་རེར་སྣང་ཚུལ་འདིས་རང་རེའི་གསར་དར་སྙན་ངག་གི་མདུན་ལམ་ལ་་་་
ལྡོག་ཕྱོགས་ཀྱི་ནུས་པ་ཐོན་གྱིན་འདུག སྙན་ངག་གི་བབ་སྐབས་དེ་འདྲ་བཟང་རྒྱུ་མེད་པའི་དེང་གི་་ ་ ་
དུས་འདིར། དམིགས་ཡུལ་དང་ཀུན་སློང་ངན་པ་འགས་མཚན་སྙན་གྲགས་དང་སྒོར་རྡོག་འགའི་་་་
དོན་དུ་དུས་ཐུང་ངུའི་ནང་འབད་པ་ཆེན་པོས་སྙན་ངག་སོགས་འབྲི་བ་དངོས་ཡོད་འཚོ་བའི་ནང་་་ ་
མང་དུ་མཐོང་རྒྱུ་འདུག ངས་མི་དེའི་རིགས་ལ་འདི་ནས་ཆེད་དུ་ཞུ་རྒྱུ་ཞིག་ནི། གལ་ཏེ་ཕྱུག་པོ་་་་
ཞིག་ཏུ་འགྱུར་འདོད་ན་ཚོང་ལས་གཉེར་ན་བཟང་བ་ལས་སྙན་ངག་གྲངས་མེད་ཅིག་བྲིས་རུང་ད་་་་་་་
འདོད་དོན་འགྲུབ་སྲིད་ཀྱི་མ་རེད། ཡང་ཅིག་བཤད་ན། བྲིས་པ་ཀུན་འགོད་ཐུབ་མིན་གནད་དོན་་་་
ཞིག་ཡིན་ཞིང་འགོད་ཐུབ་པའི་དབང་དུ་བཏང་རུང་མཚན་སྙན་གྲགས་རྒྱས་རྒྱུ་ཡང་ལས་སླ་བོ་ཞིག་
ག་ལ་ཡིན་ཏེ་མིན་ནོ། རྒྱུ་མཚན་ནི་ངས་གོང་ནས་བཤད་ཟིན་པ་ལྟར་སྔར་བཞིན་དམིགས་ཡུལ་དང་་
ཀུན་སློང་ལ་རག་ལས་པས་ལགས། ངོ་མ། ད་ལྟ་རང་རེའི་སྙན་ངག་པ་ཚོའི་སྟེང་ན་རིམས་ནད་ཀྱི་་
རིགས་མང་ཞིང་ཆེས་མྱུར་བར་ཐག་གཅོད་དགོས་པ་ནི་རང་རེའི་སྙན་ངག་པ་ཚོ་སྔ་མོ་ནས་རྒས་སླ་བ་
དེ་རེད། བསམ་བློ་རྒས་སླ་ཞིང་ལྟ་བ་རྒས་སླ། དེ་ལས་ཀྱང་ཧམ་སེམས་དང་ལང་ཚོའི་སྟོབས་ཤུགས་་
ངང་གིས་རྒུད་འགྲོ་ལ་ཚོར་འདུ་དང་ཀུན་རྟོག་སོགས་ཀྱང་ཇཁའི་མར་བཞིན་ཡུན་གྱིས་ཞི་འགྲོའོ། །
རང་རེའི་སྙན་ངག་པ་ཚོ་ཅིའི་ཕྱིར་རྒས་སླ་བ་ཡིན་ནམ། འདིའི་ཐད་དུ་དཔྱད་བརྗོད་པ་་་་
ཚོས་ཇ་ཁ་ཆང་ཁའམ་ཡང་ན་ཁོམ་གསེང་གི་སྐབས་སུ་བསམ་གཞིག་རེ་གནང་ཨེ་མྱོང་། གལ་ཏེ་ད་་ ་ ་
དུང་མུ་མཐུད་དུ་འདི་ལྟར་ཕྱིན་ན་མཇུག་འབྲས་ཅི་ལྟ་བུ་ཞིག་ལགས་སམ། སེམས་འགྱུ་དེ་ལྟ་བུ་མང་་
པོ་ཞིག་དང་བསྡོངས་ཕྲན་གྱི་ཆེད་རྩོམ་ཐུང་ངུ་འདི་ངོ་ཤེས་ཤིང་མི་ཤེས་པའི་སྙན་ངག་པ་ཀུན་ལ་་་་་་
ལེགས་སྐྱེས་ཀྱི་ཚུལ་དུ་བཏེགས་པའོ། །
དང་པོ། བསམ་བློ་རྒས་སླ་བ།
པེ་ལིན་ཞི་ཁེས་སྙན་ངག་གི་བསམ་བློ་ནི་དྲོད་ཁོལ་བསྐྱེད་པའི་ཚོར་འདུ་ཡིན་ཞེས་གསུངས་པ་་
དང་། ཀུང་མུའུ་ནས་ཀྱང་ལར་ཡིད་ཀྱི་འགྱུར་བ་ལྡན་པའི་བརྩམས་ཆོས་ཤིག་ཡིན་ན། བསམ་བློ་མི་་
• 70 •
T



–
ལྡན་པ་ནི་ཡོད་མི་སྲིད་ལ། བསམ་བློ་དེ་ཚོར་འདུ་རྣམ་པའིཁྲོད་དུ་གཏིང་སིམ་པར་གྱུར་ན། ད་་་་
གཟོད་སྒྱུ་རྩལ་བརྩམས་ཆོས་སྟོབས་ཤུགས་ནུས་ལྡན་ཅན་དུ་འགྱུར་ཐུབ་ཅེས་འཆད་པ་སོགས་ལས་་་་་
བསམ་བློའི་གལ་ཆེན་རང་བཞིན་ང་ཚོས་ཤེས་ཐུབ། རྒྱུ་མཚན་དེ་ཡི་ཕྱིར་ན་རང་རེའི་སྙན་ངག་པ་་ ་་་
ཚོའི་བསམ་བློ་རྒས་སླ་བ་དེ་ནི་མིག་སྔར་ཐག་གཅོད་དགོས་པའི་གནད་དོན་ཚབས་ཆེན་ཞིག་རེད། །
སྙན་ངག་པ་ཞིག་ལ་མཚོན་ན། ཆེས་གལ་ཆེ་བ་ནི་སྤུས་དག་དྲང་བདེན་གྱི་བསམ་བློ་ཞིག་དགོས་པ་དེ་་
ལགས། སྙན་ངག་པ་དང་སྙན་ངག་པ་རང་ཉིད་ཀྱི་བསམ་བློ་མ་གཞི་ནས་ངོ་བོ་གཅིག་ཡིན་དགོས།
བརྩམས་ཆོས་ལས་སྙན་ངག་པའི་བསམ་བློ་ཅི་ལྟ་བུ་ཞིག་ཡིན་པ་ཤེས་ཐུབ་དགོས་པར་མ་ཟད།
བསམ་བློས་དུས་ནམ་ཡང་སྙན་ངག་པར་ཁ་ལོ་བསྒྱུར་གྱིན་ཡོད། “སྒྱུ་རྩལ་བརྩམས་ཆོས་ཁྲོད་ཆེས་་ ་་
གལ་ཆེ་བ་ནི་སྒྱུ་རྩལ་པ་རང་ཉིད་ཡིན( ༡)”ལ། སྒྱུ་རྩལ་བརྩམས་ཆོས་དེ་ལས་སྒྱུ་རྩལ་པ་རང་ཉིད་་་་
ཀྱི་བསམ་བློ་མེ་ལོང་ནང་དུ་བལྟས་པ་ཇི་བཞིན་གསལ་ལྷང་ངེར་མཐོང་ཐུབ་ན་ད་གཟོད་སྙན་ངག་དེའི་
རིགས་སྐྱེ་རིམ་གསར་བ་ཞིག་ཏུ་བསླེབས་ཐུབ་འདུག་གོ ངས་རང་རེའི་སྙན་ངག་པ་ཚོའི་བསམ་བློ་་་
རྒས་སླ་ཟེར་དོན་ཅི་ཡིན་ཞེ་ན། ཁོར་ཡུག་སོགས་ཀྱི་ཚད་བཀག་གི་དབང་གིས་སྙན་ངག་པ(འདིའི་་་
ཁོངས་སུ་གཞོན་ནུ་རྩོམ་དགའ་ཡོངས་འདུ）མང་ཆེ་བའི་བསམ་བློ་སྔར་གནས་ན་མེད་པའམ་ཡང་ན་
འཕོ་འགྱུར་བྱུང་དང་འབྱུང་བཞིན་འདུག དཔེར་ན་སྔོན་ཆད་སྙན་ངག་འབྲི་བར་ཤིན་ཏུ་དགའ་བོ་་
ཡོད་པར་མ་ཟད་དེའི་ཐད་ནས་གྲུབ་འབྲས་ཀྱང་ཅུང་ཟད་ལོན་ཡོད་མོད། རིམ་བཞིན་གཞན་གྱི་་་་
ཟེར་སྒྲོས་ཀྱི་རྗེས་འབྲངས་ཏེ་དེ་ལ་མི་ཕྱོགས་པའམ་ཡང་ན་གཞན་གྱི་འབྲི་བར་སྔོན་འགོག་བྱེད་་་ ་ ་ ་་་་
མཁན་རེ་ཟུང་ཡང་ད་ལྟ་མཐོང་རྒྱུ་འདུག དེ་ལྟ་བུའི་སྐྱོ་གར་བྱུང་དོན་ནི་ངེས་གཏན་གྱི་བསམ་བློ་ ་ ་་་
བརྟན་པོ་ཞིག་མེད་པས་ཨེ་ཡིན་ནམ་སྙམ། དེ་ལས་ཀྱང་གཏིང་ཟབ་ས་ནས་བཤད་ན། སྙན་ངག་པ་་
ཡིན་པར་རློམ་མཁན་སྐོར་ཞིག་ལ་བསམ་བློ་ཟེར་བ་ཞིག་ཕལ་ཆེར་མི་འདུག རྒྱུ་རྐྱེན་ནི་ཁོ་ཚོའི་་་་་་
བརྩམས་ཆོས་ཀྱིས་ཀློག་པ་པོར་ཚོར་སྣང་གསར་བ་ཞིག་གཏན་ནས་སྟེར་མི་ཐུབ་པར་མ་ཟད།
གཞན་གྱི་ཁ་ཤུལ་རྐྱང་རྐྱང་ཡིན་པས་རང་རེའི་རྩོམ་རིག་གི་གར་སྟེགས་སྟེང་དུ་ཚེ་མི་རིང་བའི་སྙན་་་་་་
ངག་བརྩམས་ཆོས་ཁག་ཅིག་བྱུང་བ་རེད། སྙན་ངག་བརྩམས་ཆོས་འདིའི་སྐོར་ཅུང་མང་དུ་འཕེལ་་་ ་ ་
གྱིན་ཡོད་རྐྱེན་བསམ་བློ་ངེས་ཅན་གྱི་རྒྱགས་ཕྱེ་བསྣམས་པའི་ཕུལ་བྱུང་གི་སྙན་ངག་པ་མང་པོར་ཤུགས་་
རྐྱེན་ངན་པ་ཐེབས་ཤིང་། ཤུགས་རྐྱེན་དེའི་དབང་གིས་ང་ཚོར་ཕྱི་ལ་ངོམ་རན་ཡོད་པའི་སྙན་ངག་པ་་
དང་སྙན་ངག་བཙམས་ཆོས་ཧ་ཅང་ཉུང་བ་མིན་ནམ། (བསམ་བློ་ནི་སྙན་ངག་པའི་དྲག་ཆས་དང་་་་
ལོངས་སྤྱོད་དོ། །)
མདོར་ན། བསམ་བློ་ལེགས་པོ་མངའ་བ་ཀུན་ལ་དཔེ་ཆའི་སྟེང་གི་ཡོན་ཏན་མི་ལྡན་རུང་ ་་་་
མིའི་ནང་གི་ཕུལ་དུ་བྱུང་བ་ཡིན་ཞེས་སྨྲས་ཆོག འདི་ལས་ཅུང་ཟད་བརྒལ་ན། བསམ་བློ་ཕུན་སུམ་་
ཚོགས་པའི་སྙན་ངག་པ་ཞིག་ཡིན་ན་དེས་བྲིས་པའི་སྙན་ངག་ལ་མང་ཚོགས་ཀྱིས་དགའ་བསུ་ཐོབ་་་་་
ངེས་པར་མ་ཟད། ཡུན་ནས་ཡུན་རིང་དུ་བྲག་ལ་ཕུར་བུ་བཏབ་པ་དང་གོར་མ་རྡོ་ལ་རི་མོ་བརྐོས་པ་་ ་ ་
ཇི་བཞིན་ཀློག་པ་པོ་ཚོའི་སེམས་ཁོང་ནས་གནས་ཐུབ་བོ། །
• 71 •



，
ཀ
།
A
，
གཉིས་པ། ལྟ་བརྒས་སླ་བ།
༡༩༩༦ལོར་ནོ་བྷེར་རྩོམ་རིག་བྱ་དགའ་ཐོབ་པའི་འཇར་མན་གྱི་སྙན་ངག་པ་གྲགས་ཅན་ཧཱ་་་
འར་མན་ཧེ་སེ་ཡིས“སྙན་ངག་པ་ད་གཟོད་སྙན་ངག་པ་ངོ་མ་ཞིག་བྱེད་པ་ལས་གཞུང་ལུགས་པ་སྙན་་་་
ངག་པར་བརྫུས་ཐབས་བྲལ”ཞེས་གསུངས་པ་ལས་སྙན་ངག་པ་ཟེར་བ་རང་ག་བ་ཞིག་མིན་པའི་་ ་ ་ ་
གནས་ལུགས་བསྟན་ཡོད་པ་བཞིན། སྙན་ངག་པའི་ལྟ་བ་ཡང་རང་ཚུགས་མི་ཐུབ་པ་ཞིག་དང་་་་་་་
དགོས་མཁོ་དང་བསྟུན་ནས་འགྱུར་འགྲོ་བ་ཞིག་གཏན་ནས་ཡིན་མི་རུང་། འཆར་ཡན་རིང་ལུགས་་་ ་
ཀྱི་སྙན་ངག་པ་ཡིན་ནའང་འདྲ། དངོས་ཡོད་རིང་ལུགས་ཀྱི་སྙན་ངག་པ་ཡིན་ནའང་འདྲ། སྙན་་་་་
ངག་གི་ལས་ཀ་གཉེར་མཁན་སུ་ཞིག་ཡིན་རུང་། རང་གི་མི་ཚེ་ཡི་ལྟ་བ་དང་སྙན་ངག་གི་ལྟ་བ་དུས་་་་་
ནམ་ཡང་ཀུན་དང་མི་མཐུན་པའམ་ཡང་ན་རྒྱུ་སྐར་ཁྲོད་ཀྱི་ཟླ་བ་བཞིན་མངོན་པར་གསལ་བ་ཞིག་་་་་
ཡིན་དགོས། མ་མཐའ་ཡང་ང་ཚོས“གཉིས་སུ་མེད་པ་ལྟ་བའི་དོན”ཡིན་པ་ལས་ལྟ་བ་ཟེར་བའི་ཐ་
སྙད་འདི་ལ་ངེས་ཤེས་གསར་བ་ཞིག་འདྲོངས་དགོས་ཤིང་། ཡུན་གྱིས་རང་གི་ལྟ་བའམ་ཡང་ན་་་་་་༌
བསམ་ཚུལ་ལ་བཤགས་བཅོས་དང་ལས་སྣོན་ཡང་ཡང་བྱེད་དགོས། དེ་ལྟར་རྒྱུན་དུ་བརྩོན་པའི་གྲུ་་་
གཟིངས་ལ་བརྟེན་ན་ང་ཚོའི་དམིགས་འབེན་དང་བླང་བྱ་གསར་བ་ཕུན་སུམ་ཇེ་ཚོགས་སུ་འགྱུར་ངེས་་
པར་གོར་མ་ཆག
ད་ལྟའི་སྙན་ངག་པ་མང་ཆེ་བ་ཞིག་གི་ལྟ་བར(མི་ཚེ་ཡི་ལྟ་བ་དང་སྙན་ངག་གི་ལྟ་བ་སོགས)
འཕེལ་འགྲིབ་བྱུང་སླ་བར་རྒྱུ་མཚན་མེད་པ་མི་སྲིད་དེ། གཅིག་ཏུ་ན་སྙན་ངག་ལ་འཇུག་མཁན་མང་་་ ་
ཆེ་བ་དཀའ་ལས་མྱངས་པར་སྐྲག་པར་མ་ཟད་ཕམ་ཁ་དང་མི་ཁར་དེ་བས་ཞེད་སྣང་ཆེན་པོ་སྐྱེས་ཀྱིན་་་
འདུག སྣང་ཚུལ་འདི་རང་རེའི་སྙན་ངག་པ་དག་གི་ཞན་ཆ་ཆེན་པོ་ཞིག་ཏུ་འཁུམས་པས་འདོར་ཅི་་་་
ཐུབ་བྱེད་དགོས་ཤིང་། དེའི་ཚབ་ཏུ་སྙིང་སྟོབས་དང་སྤོབས་པ་ནང་འདྲེན་བྱ་འོས། ཁ་ཅིག་སྙན་་་་་
ངག་འབྲི་བར་ཐོག་མར་འཇུག་དུས་ཨ་གསར་རམ་ཡང་ན་དཔེ་ཆ་རེ་ཟུང་ལ་བལྟས་པ་རྐྱེན་བྱས་ཏེ་ལྟ་་ ་
བ་ལེགས་པོ་རེ་ལབ་རྒྱུ་ཡོད་ནའང། རིམ་གྱིས་བརྩམས་ཆོས་དང་རང་ཉིད་ཁ་ཁར་འགྲོ་བའམ་ཡང་་
ན་རང་གི་ལྟ་བ་མ་གཞི་ནས་གོལ་ལམ་དུ་ཞུགས་ཀྱིན་འདུག བག་ཆགས་ངན་པ་འདིའི་རིགས་ཀྱི་་་་
རླུང་རྟ་ཆེ་རུ་དར་བས་ང་ཚོའི་སྙན་ངག་གི་རིན་ཐང་ཇེ་ཆུང་དུ་སོང་བ་མ་ཡིན་ནམ། རྒྱུ་མཚན་དེའི་་ ་ ་
རྐྱེན་གྱིས། དབྱངས་ཅན་མ་ང་ཚོ་དང་བར་ཐག་ཇེ་རིང་དུ་སོང་ཞིང་ང་ཚོས་ནམ་ཡང་རང་ཉིད་ཀྱི་་་
ཡོད་ཚད་གསལ་ལྷང་ངེར་བ་ཞིག་ད་བར་དུ་མཐོང་མ་ཐུབ་པ་ཡིན། སྙན་ངག་པའི་ལྟ་བ་སྙན་ངག་པ་་
རང་ཉིད་ཀྱི་བརྩམས་ཆོས་ལས་ཕྱིར་མངོན་ཐུབ་དགོས་ཤིང་། དེས་མི་རྣམས་ལ་ཕྱོགས་ཡོངས་ནས་་་
ངོ་བོ་མི་འདྲ་བའི་སྒུལ་ཤུགས་སྣ་ཚོགས་སྟེར་འོས། སྒུལ་ཤུགས་དེ་དག་ལ་རྐྱེན་བྱས་ཏེ་སྙན་ངག་་་་་
ཆེས་མཐོ་བའི་སྒྱུ་རྩལ་གྱི་རྣམ་པ་ཞིག་དང་སྙན་ངག་པའི་ལྟ་བ་ཡང་གཞན་གྱི་འགྲན་འཛུགས་མི་ཕོད་་་་
པ་ཞིག་ཡིན་པ་ཀུན་ལ་ཁྱབ་བསྒྲགས་བྱེད་ཕོད་ན། ད་གཟོད་ང་ཚོ་མིང་དོན་གཉིས་མཚུངས་ཀྱི་དུས་་ ་
རབས་ཀྱི་མགྲིན་ཚབ་པརགྱུར་བ་མ་ཡིན་ནམ། དེ་ལས་ལྡོག་ན། ང་ཚོའི་སྙན་ངག་གི་འཕེལ་རྒྱས་་་ ་ ་
རུས་སྦལ་གྱི་འགྲོས་ལྟར་དལ་བ་ཞིག་ཡིན་པ་ཕར་ཞོག ནམ་ཞིག་ལ་མི་རབས་རྗེས་མ་ཚོས་འུ་ཅག་གི་་་་
• 72 •
་



བརྩམས་ཆོས་བཤམས་སྟོན་ཁང་དུ་འཇོག་པ་ལས་འོས་མེད་དོ། ། དེ་ལྟར་ན། ཕྱི་རྫིག་ནང་སྟོང་་་་་
གི་བརྩམས་ཆོས་ཀྱིས་འཛིན་མ་ཡོངས་ཁེབས་རུང་ང་ཚོའི་སེམས་ཁུར་དང་ལན་ཆགས་ཇེ་ཆེ་ཡིན་པ་་ ་ ་
ལས་སྨན་དུ་འགྱུར་བའི་དུས་བདོག་མི་སྲིད་པ་ཐག་ཆོད་ཡིན།
སྤྱི་ལྡོག་ནས་ང་ཚོ་ཀུན་ལ་ལྟ་བ་ཡོད་པའི་ཆ་ནས་འདྲ་ཡང་ལྟ་བའི་རྒྱབ་རྩ་བརྟན་མིན་དང་ལྟ་་ ་
བའི་བཟང་ངན་རང་ཉིད་ཀྱི་ཀུན་སློང་གཙོ་བྱས་མིག་རྒྱ་དང་ཐོས་རྒྱུ་སོགས་ལ་རག་ལས། མི་ཞིག་ལ་་
ལྟ་བ་ཞིག་མེད་ན་གཞན་དབང་དུ་ཚུད་པའི་སྒོ་ཁྱི་དང་ཁྱད་ཅི་ཡོད། སྙན་ངག་པ་ཞིག་ཡིན་ན་ལྷག་་་་
པར་དུ་དེ་ལྟ་ལགས། དེ་བས་སྙན་ངག་པ་ཚོས་རང་གི་ལྟ་བ་རྒས་སླ་བའི་ངོ་བོ་དང་རྒྱུ་མཚན་ལ་དབྱེ་་་་
ཞིབ་བྱས་ཏེ་ལྟ་བ་ལེགས་པོ་ཞིག་ཆགས་པའི་ཐད་དུ་ནུས་དགུ་རྩལ་དུ་སྤྲུགས་དགོས་པར་འདུག་གོ། །
གསུམ་པ། ཧམ་སེམསརྒས་སླ་བ། ་
སྤྱིར་ཧམ་སེམས་ཀྱི་རིགས་ཐལ་ཆེ་ན་བཟང་རྒྱུ་མེད་མོད། གལ་ཏེ་མི་ཞིག་ལ་ཧམ་སེམས་
གཏན་ནས་མེད་ན་བཟང་ཆ་ལས་ཞན་ཆར་འགྱུར་སྲིད། ང་ཚོའི་གཡས་གཡོན་གྱི་མི་མང་པོ་ཞིག་ ་
ལ་རང་ཚོད་ཀྱི་ཧམ་སེམས་ཕྲན་ཙམ་ཡང་མེད་པས་བསམ་དོན་མ་ལུས་ཡིད་བཞིན་དུ་འགྲུབ་ཀྱིན་མེད་་
ལ། ཚེ་གང་བོར་ཕྱོགས་ཡོངས་ནས་འཕེལ་རྒྱས་རྡོག་ཙམ་ཡང་མེད་པར་གནས་གཅིག་ན་འཕག་་་་་་
འཚག་རྒྱག་གིན་ཡོད་པ་མ་ཡིན་ནམ། ཧམ་སེམས་ཞེས་པ་འདི་སྤྱི་ལྡོག་ནས་མི་ཞིག་གི་ནུས་པ་ལས་་་་་
བྱུང་བ་ཡིན་ཞིང་། ནུས་པ་ཇི་ལྟར་ཆེ་ན་ཧམ་སེམས་དེ་ལྟར་ཆེ་ལ། ཧམ་སེམས་དེ་མངའ་བའི་དབང་་
གིས་མི་ཁ་ཅིག་ལ་གོ་གནས་དང་རྒྱུ་ནོར་བཅས་འཐོབ་འདོད་པ་དག་ངང་གིས་ཐོབ་ཅིང་། ཁ་ཅིག་གི་་
ཧམ་སེམས་ཚད་ལས་བརྒལ་རྒྱུ་ཐལ་དྲགས་པས་ལག་ནས་ཡོད་ཚད་ཤོར་སོང་བ་རེད། སྐབས་འདིར་་ .
ང་ཚོས་བྱ་བ་ཅི་ཞིག་བསྒྲུབ་རུང་ཚད་ཐིག་ཅིག་དགོས་པ་དེ་ནམ་ཡང་བརྗེད་མི་རུང་། ངའི་སྣ་་་་་་
ངོར། སྙན་ངག་འབྲི་མཁན་ཞིག་ལ་མཚོན་ན། ཧམ་སེམས་ངེས་པར་དུ་མཁོ་ཞིང་ལྷག་པར་དུ་རང་་་་
ལ་རང་གི་ལས་དོན་གྱི་ཐད་ནས་ཧམ་སེམས་གཞན་ལས་ཆེ་བར་ང་རྒྱལ་སྐྱེ་ཆོག་ཆོག་རེད། ང་ཚོའི་་་་་
སྙན་ངག་པ་མང་ཆེ་བ་ཞིག་ལ་མཚོན་ན། ཐོག་མར་སྙན་ངག་འབྲི་བའི་ལམ་ལ་ཞུགས་དུས་ཨ་གསར་་་་
སོགས་ཀྱི་དབང་དུ་སོང་སྟེ་ཧམ་སེམས་ཅུང་ཆེ་ཞིང་དུས་ཐུང་ངུ་ཞིག་གི་ནང་དུ་ཁོ་ཚོའི་ཧམ་སེམས་་་ ་་་
འཕེལ་རྒྱས་ཀྱི་ལམ་དུ་བསྐྱོད་ཀྱིན་པའི་སྒང་ཡིན། དཔེར་ན། མཚམས་ལན་རེར་ཁོ་ཚོས་ཉིན་རེར་་་ ་
སྙན་ངག་ངེས་ཅན་ཞིག་འབྲི་བའི་འཆར་གཞི་འཐེན་རྗེས། བྲིས་པ་དག་གི་ནང་ནས་མང་ཆེ་ཤོས་་་་་
དུས་དེབ་དང་ཚགས་པར་སྟེང་དུ་སྤེལ་རྒྱུའི་ཧམ་སེམས་བཅངས་ཡོད་ལ། རིམ་གྱིས་སྙན་ངག་དཔེ་་་་
དེབ་ཅིག་པར་དུ་བསྐྲུན་པའི་འཆར་གཞི་ལས་བརྒལ་ཏེ་ཆེད་ལས་རྩོམ་པ་པོའམ་ཡང་ན་སྙན་ངག་པ་་ ་ ་
ངོ་སོ་ཅན་ཞིག་ཏུ་འགྱུར་རྒྱུའི་ཧམ་སེམས(ཐ་སྙད་འདི་འདི་ལྟར་སྤྱོད་ཆོག་པར་ཞུ)ནམ་ཡང་སེམས་་
སུ་བཅངས་ཡོད། ཧམ་སེམས་དེ་མངའ་བས་ཁོ་ཚོ་ནམ་ཡང་སྤོབས་པ་དང་ཡིད་ཆེས་ཀྱིས་ཁེངས་་ ་་་་
ཤིང་། ཐ་ན་ལམ་ལ་ཆས་སྟངས་དང་སྐད་ཆ་བཤད་སྟངས་ཀྱང་ཡན་གར་བ་ཞིག་ལགས། ཡང་རྒྱུ་་་་
མཚན་དེའི་དབང་གིས། རང་རེའི་སྙན་ངག་པ་དག་གི་མདུན་ཕྱོགས་འོད་སྣང་གིས་ཁེངས་ཤིང་ཁོ་་་
ཚོ་ཁོ་ན་གསེར་མདོག་གི་འོད་སྣང་གིས་སྒེག་པའི་མ་ཡུམ་མཐོ་སྒང་གི་བདག་པོ་རུ་གྱུར་བ་མ་ཡིན་ནམ།
• 73.
，



འབང
ངས་འདི་ནས་ནན་དུ་ཞུ་དགོས་པ་ཞིག་ནི། སྙན་ངག་པ་ཞིག་ཡིན་ན་ཁོས་སྙན་ངག་ལ་བཟུང་བའི་་་་་
རྣམ་འགྱུར་ནམ་ཡང་དྲང་དགོས་ཤིང་། ཐོག་མར་སྙན་ངག་འབྲི་བར་འཇུག་དུས་ཀྱི་ཨ་གསར་དེ་ཚེ་
རིང་བ་ཞིག་ཡིན་དགོས་སོ། །
སྔོན་ཐོན་གྱི་རྒྱལ་ཁབ་དང་མི་རིགས་གང་ཞིག་ཡིན་རུང་། དེའི་ཁོངས་གཏོགས་ཀྱི་མངའ་་་་
འབངས་ལ་འཇིག་རྟེན་གྱི་ལུགས་དང་མཐུན་པའི་ཧམ་སེམས་ངེས་ཅན་ཞིག་ཡོད་དེ“ཞིབ་འབྲས་་་་་
ལྟར་ན། ཨ་མེ་རུ་ཀའི41% གི་ཕ་མས་རང་གི་བྱིས་པ་ནར་སོན་རྗེས་གོང་མ་བྱེད་པའི་རེ་བ་་ ་ ་ ་ ་ ་ ་་་
བཅངས་ཡོད་ལ། ཨ་མེ་རུ་ཀར་བསྡོམས་པའི་ཁྱིམ་ཚང་ཁྲི4000ཡོད་ཅིང༌། ཁྱིམ་ཚང་རེར་ཆ་་་་་་
སྙོམས་ཀྱི་བྱིས་པ་གཉིས་རེ་བདོག འདི་ལྟར་ན། ཨ་མེ་རུ་ཀའི་བྱིས་པ་ཁྲི6500ཡི་མིག་ཟུང་ཕོ་བྲང་་་་
དཀར་པོར་ཕྱོགས་ཡོད(༢) ”ཚིག་དུམ་འདི་བཀླགས་རྗེས་ང་ཚོས་རང་གི་ཧམ་སེམས་གཞན་ལས་་་
དམན་པ་མཐོང་ཐུབ་པ་མ་ཟད། མི་ཞིག་ཡིན་ན་ཧམ་སེམས་ཤིག་ཅིས་ཀྱང་དགོས་པའི་ཆོས་ཉིད་དེ་་་
རྟོགས་ཐུབ། འདི་ལས་ཅུང་ཟད་འཕྲོས་ན་ཧམ་སེམས་དེ་དང་སྦྲགས་རང་གི་རང་ལ་སྙན་ངག་གི་་་་
སྐྱེད་མོས་ཚལ་ཞིག་བསྐྲུན་ཞོར་དུ་མི་ཚེ་མཇུག་བསྡུ་བའི་བར་དུ་ཧམ་པ་དེ་འདོར་མི་རུང་བར་སྙམ།།
ཅུང་མཚར་བ་ཞིག་ལ། རང་རེའི་སྙན་ངག་པ་ཚོའི་ཧམ་སེམས་དུས་ལ་མ་ཐོན་པར་སྔ་མོ་ནས་རྒས་སླ་་
བ་དེ་རེད། གྲུབ་འབྲས་ཕྲན་ཙམ་མམ་ཡང་ན་མཚན་སྙན་གྲགས་ཏིལ་ཙམ་རྒྱས་ན་ཡིད་ཚིམས་ཏེ་་་་
འབྲི་མཚམས་བཞག་རྗེས་ངག་སྦོམ་སྦོམ་གྱིས་སྙན་ངག་གི་ཐ་ཚིག་བསྒྲགས་ཅི་ཐུབ་བྱེད་པ་ནི་ཅི་་ ་ ་ ་ ་་་
འདྲའི་སྐྱུག་བྲོ་བའི་སྣང་ཚུལ་རྫོབ་པོ་ཞིག་རེད་ཨང་། སྣང་ཚུལ་འདི་བཟློག་དགོས་ན། སྙན་ངག་པ་་
ཚོས་ལག་ཡོང་ཅི་ཙམ་བཟང་རུང་ད་དུང་མུ་མཐུད་དུ་ཁ་མིག་ཡར་བལྟ་བྱས་ན་ང་ཚོའི་རེ་བ་ཇེ་ཆེ་དང་
ང་ཚོའི་སྙན་ངག་ཇེ་ལེགས་ཡིན་ནོ། །
དེས་ན། ང་ཚོར་མ་གཞི་ནས་ཧམ་སེམས་ཕྲན་ཙམ་ཡོད་པའི་སྟེང་དུ། རྒས་རྒྱུ་མེད་པའི་་ ་་་
ཧམ་སེམས་ཞིག་ཁ་བསྣོན་རྒྱག་དགོས་ཤིང་། དེ་ལྟར་བྱས་ན། འུ་ཅག་གི་སྙན་ངག་གི་ཕོ་བྲང་ཆེན་་་་་
པོར་ནམ་ཡང་ཉམས་པ་ཡོད་མི་སྲིད་ལ། ང་ཚོའི་བརྩམས་ཆོས་ཇི་སྲིད་ནས་དེ་སྲིད་དུ་རྩོམ་རིག་གི་་་་
གར་སྟེགས་སྟེང་ནས་ཡལ་བར་མི་འགྱུར་བར་འཛམ་གླིང་རྩོམ་རིག་གི་ཏོག་ལྟ་བུར་འགྱུར་ཐུབ་པའི་་་་་
ཡིད་ཆེས་དང་ཧམ་སེམས་ཀྱང་དགོས་སོ། །
བཞི་བ། ལང་ཚོའི་སྟོབས་ཤུགས་རྒས་སླ་བ།
《དག་ཡིག་གསར་བསྒྲིགས»ལས། ལང་ཚོ་ནི་མིའི་ན་ཚོད་ཀྱི་མིང་དང་། སྟོབས་ནི་ཤེད་་་་
ཤུགས་སམ་ནུས་པ་དང་། ཤུགས་ནི་དངོས་པོ་རྣམས་ཀྱི་རང་གཤིས་སུ་གྲུབ་པའི་ནུས་པའི་མིང་ཞེས་་་ ་
མཆན་བཏབ་ཡོད་པར་བལྟས་ན། ལང་ཚོའི་སྟོབས་ཤུགས་ནི་གང་ཟག་ཀུན་ལ་མངའ་བའི་སྤྱི་ནོར་་
ཞིག་ཡིན་པར་མ་ཟད་སྐྱེ་འགྲོ་ཀུན་ངེས་པར་ཏུ་བརྒྱུད་དགོས་པའི་ལམ་ཞིག་ཀྱང་ཡིན་འདུག 《ལང་་་་
ཚོའི་རྦབ་ཆུ》བྱུང་བ་ནས་ད་བར་དུ། ལང་ཚོ་དར་ལ་བབས་པའི་བརྩམས་ཆོས་མང་པོ་ཞིག་ང་ཚོའི་་་ ་
བགོ་སྐལ་དུ་སྨིན་ཞིང་བརྩམས་ཆོས་དེ་དག་གི་འབྲི་ཐབས་ལ་ལད་ཟློས་བྱས་ཏེ་ང་ཚོའི་སོར་རྩེ་ནས་་་་༌
ཀྱང་བརྗོད་བྱ་དང་རྗོད་བྱེད་ཕུན་སུམ་ཚོགས་པའི་ལྗགས་རྩོམ་མང་པོ་ཞིག་སྔ་གཞུག་ཏུ་བྱུང་། ལང་་་
• 74 •



ག
ཚོ་ནི་མིའི་ན་ཚོད་ཀྱི་སྟེང་ན་གསལ་ལེར་བཀྲ་བའི་མཛེས་སྡུག་ཅིག་ཡིན་པས་བུད་མེད་མང་པོ་ཞིག་་་་་
གིས་རང་ཉིད་ལང་ཚོའི་རྒྱན་གྱིས་སྒེག་པར་ངའོ་སྙམ་པར་ཁག་མི་འདུག་སྙམ། ལང་ཚོ་ལས་བྱུང་་་་་་
བའི་སྟོབས་ཤུགས་ནི་སྟོབས་ཤུགས་དངོས་མ་ཞིག་དང་སྟོབས་ཤུགས་ཡ་མེད་ཅིག་ལགས་པས་ང་ཚོས་་
སྟོབས་ཤུགས་འདིའི་རིགས་ལ་གོང་བཀུར་དང་བརྩི་འཇོག་བྱེད་དགོས། སྙན་ངག་པ་ཞིག་ལ་་་་་་་
མཚོན་ན། ལང་ཚོ་ནི་སྙན་ངག་དང་སྟོབས་ཤུགས་ནི་རྒྱུ་ཆ་ཡིན་འོས། དེས་ན། སྙན་ངག་པའི་་་་
ལང་ཚོའི་སྟོབས་ཤུགས་ནི་ནམ་ཡང་རྒས་རྒྱུ་མེད་པ་དང་མཐའ་མེད་པ་ཞིག་ཡིན། སྐྱེ་བོ་ཕལ་བ་དག་་
གི་ལང་ཚོའི་སྟོབས་ཤུགས་དང་བསྡུར་ན། སྙན་ངག་པའི་ལང་ཚོའི་སྟོབས་ཤུགས་ནི“རི་རབ་ཀྱིས་་
མནན་ཀྱང་། སྲུབས་ཀ་ནས་བརྡོལ་འོང”བ“རྒྱ་མཚོ་ཡིས་གཅུད་ཀྱང་ཝུ་བ་ལས་གྲོལ་འོང(༢) ”
བ་ཞིག་ཡིན་འོས། རང་རེའི་གནའ་དུས་ཀྱི་སྙན་ངག་མཁས་ཆེན་མང་པོ་ཞིག་སྟོབས་འདི་ལ་བརྟེན་་་་
ནས་མཚན་སྙན་གྲགས་སྲིད་གསུམ་དུ་རྒྱས་ཤིང་ང་ཚོར་རི་བོའི་གཏོས་དང་མཉམ་པའི་བརྩམས་་་་་་
ཆོས་བཞག་ནས་གཤེགས་སོང། ཁོང་ཚོའི་བརྩམས་ཆོས་ཀྱིས་ང་ཚོར་སྟོབས་ཤུགས་གསར་བ་ཞིག་་་ ་
བསྩལ་ཞིང་ཚེ་སྲོག་གསར་བ་ཞིག་སྦྱིན་པ་གཞི་བྱས་ཏེ་ང་ཚོའི་སྙན་ངག་པ་དག་གི་བཞིན་ངོས་ན་ད་ལྟ་་
གཟི་བརྗིད་ཅིག་ངང་གིས་འཁྱིལ་ཞིང་ལྷན་སྐྱེས་ཀྱི་ལང་ཚོའི་སྟོབས་ཤུགས་ཞིག་རྨང་ནས་མངའ་་་་
མ་ཡིན་ནམ།
“མི་ཀུན་ལ་ཐུན་མོང་མ་ཡིན་པའི་ཁྱད་ཆོས་རེ་བདོག་པ་བཞིན། སྙན་ངག་རྩོམ་པ་དང་་་་
རྩོམ་ཡིག་འབྲི་བའང་དེ་དང་ཀུན་ནས་མཚུངས་ཏེ། སྐབས་དེར་གཞན་གྱི་རྒྱུས་ལོན་གྱི་མི་འདང་་་་
བའམ་ཡང་ན་གཏན་ནས་དང་ལེན་མི་བྱེད་ཀྱང་སྲིད་མོད། ཡིན་ཡང་རྒྱུ་མཚན་དེ་ལྟ་བུ་ཞིག་ལ་ཁ་་ ་ ་
གཡར་ཏེ་རང་གི་ཁྱད་ཆོས་འདོར་མི་རུང(༤) ”བ་བཞིན། སྙན་ངག་པའི་ལང་ཚོའི་སྟོབས་ཤུགས་
ཀྱང་གློ་བུར་དུ་རྒས་འགྲོ་བ་ཞིག་གཏན་ནས་མིན་ཏེ། ལང་ཚོའི་སྟོབས་ཤུགས་དེ་ལས་བྱུང་བའི་སྙན་
ངག་གིས་རང་གི་ཁྱད་ཆོས་དང་འཇོན་ཐང་གཞན་ལ་གསལ་གྱི་ལེར་མཐོང་དུ་འཇུག་ཐུབ་ན་སྙན་་་་་་
ངག་པ་དེའི་རིགས་ནམ་ཡང་རྒས་རྒྱུ་མེད། ཅུང་དགོད་བྲོ་བ་ཞིག་ལ། དེང་གི་སྙན་ངག་པ་མང་ཆེ་་་
བའི་ལང་ཚོའི་སྟོབས་ཤུགས་དུས་དང་བསྟུན་ནས་རྒས་ཀྱིན་ཡོད་པར་མ་ཟད། རྒས་ཚུལ་ཡང་ཧ་་་་་
ཅང་ནས་རྫོབ་པོ་རེད། བྲིས་པའི་སྙན་ངག་ལ་བལྟས་ན། བརྗོད་བྱཁྲལ་ཁྲུལ་ཡིན་པ། རྗོད་བྱེད་་་་
འཁོབས་ཏོ་ཡིན་པ། བླང་དོར་གྱི་གནས་ལ་རྨོངས་པ། རང་ཉིད་རང་ལ་ཡིད་ཆད་པ། སང་ཤི་་་་
གནངས་ཤིའི་གཏམ་བསྒྲགས་པ་སོགས་དོན་གྱི་སྙིང་བོ་རུ་གྱུར་བས་ལང་ཚོའི་སྟོབས་ཤུགས་ཉམས་པ་
རྐྱང་རྐྱང་ཡིན་ཞིང་། བཤད་པའི་སྐད་ཆར་ཉན་ན། བོད་ཀྱི་སྙན་ངག་པར་མདུན་ལམ་མེད་ཚུལ།
རང་རེའི་ཡུམ་སྐད་རྗེས་ལུས་ཡིན་ཚུལ། དུས་དེབ་ཁང་ལ་ལར་རྩོམ་ཡོན་མེད་ཚུལ། བོད་ཡིག་་་་་་
སྦྱངས་ན་དགོས་པ་མེད་ཚུལ་སོགས་གླེང་བྱར་གྱུར་འདུག་པ་སོགས་ལས་སྣང་ཚུལ་ཞིག་ར་སྤྲོད་བྱས་་ ་
ཡོད་དེ། ད་ལྟའི་སྙན་ངག་པ་མང་ཆེ་བའི་མིག་རྒྱང་ཐུང་ཞིང་མི་རིགས་ལ་ཤ་མི་ཚ་བར་མ་ཟད།
རང་ལ་ཡིད་ཆེས་དང་འཆར་གཞི་ངེས་ཅན་ཞིག་མེད་པ་དེ་ཡིན། སྣང་ཚུལ་འདི་ལྟ་བུ་ཞིག་འབྱུང་་་་
བར་ཡང་ཐད་ཀར་དུ་སྤྱི་ཚོགས་ལ་འབྲེལ་བ་ཡོད་མོད། སྙན་ངག་གི་ལས་ཀ་གཉེར་མཁན་ཞིག་གི་་་་
• 75 •



-
ལང་ཚོའི་སྟོབས་ཤུགས་དེ་ལྟར་གད་སྙིགས་ཀྱི་གྲས་སུ་རང་ཤུགས་ཀྱིས་གྱུར་ན་ཡིད་ཕངས་པ་ཞིག་མ་་་་
ཡིན་ནམ།།
སྔོན་བྱོན་མཁས་པས“ལང་ཚོའི་རྒྱུན་ནི་ཐོས་པ་དང་། ཐོས་པའི་རྒྱན་ནི་ཞི་བ་དང…”ཞེས་་ ་
གསུངས་པ་ལས་ཀྱང་ལང་ཚོ་ནི་ཀུན་གྱི་རྩ་བ་ཡིན་པ་བསྟན་ཞིང་དེའི་སྟོབས་ཤུགས་ནི་ཟླ་མེད་པ་ཞིག་་་
ཏུ་འཁུམས་པ་ཚིག་འདིའི་ཤུགས་བསྟན་ཏེ། སྙན་ངག་རིག་པར་སྤྲོ་བས་འཇུག་པ་ཚོས་སྙན་ངག་་་ ་
པའི་ལང་ཚོའི་སྟོབས་ཤུགས་ནི་ནམ་ཡང་རྒས་མི་རུང་བ་ཞིག་ཡིན་པའི་གནས་ལུགས་ཤེས་དགོས་པའི་་
ཞོར་ལ། ལང་ཚོའི་སྟོབས་ཤུགས་ཀྱིས་ཁེངས་པའི་བརྩམས་ཆོས་མང་དུ་འབྲི་དགོས་པའང་རྟོགས་་་་
དགོས་སོ། །
：
47
མཆན་
（༡)རེ་དན་གྱི་སྙན་ངག་པ་ལ་གི་ཁུག་ཁེས་སིས་ཐུག་གི་གསུང་ངོ། །
(3)དེང་རབས་དཔེ་བསྐྲུན་ཁང་གིས༡༩༩༩ལོའི་ཟླ༡པའི་ཚེས༡ཉིན་པར་གཞི་དང་པོ་་ ་
བསྒྲིགས་ཤིང་དཔར་པའི《རྒྱལ་ཁའི་ཕྱོགས་སུ་བསྐྱོད་པའི་ཐབས༡༩»ཞེས་པའི་ཤོག་ངོས་ལྔའི་སྟེང་་
ན་གསལ།
（༢) ཉིས་སྟོང་ལོའི《སྦྲང་ཆར》དེབ་དང་པོའི་སྟེང་གི་སྙན་ངག《ཐོ་རེངས་སྐར་ཆེན»གྱི་་
ནང་གི་ཚིག་དྲངས།
(c)རེ་དན་གྱི་སྙན་ངག་པ་གྲགས་ཅན་ཁའར་ཧྥེའར་ཏིག་གི་གསུང་ལས་བཏོན།
བརྡ་ཁྱབ།
ན
:
2000ལོ་ནས་བཟུང་སྟེ། 《གངས་རྒྱན་མེ་ཏོག»དུས་དེབ་ཀྱི་རྒྱབ་ཤོག་ཕྱི་ནང་དང་བར་་་ ་
ཤོག་གང་རུང་དུ་འདྲ་པར་དང་ཡི་གེའི་ལམ་ནས། བོད་ཀྱི་མཁས་དབང་དང་སྔོན་ཐོན་མི་སྣ། ལས་་
གནས་སོ་སོའི་སྟེང་གི་ངལ་རྩོལ་དཔེ་ལེགས་ཅན་རྣམས་མཚམས་སྦྱོར་བྱེད་བཞིན་ལ། གཞན་ད་་་་
དུང་ཐོན་རྫས་གསར་བ་དང་ཁེ་ལས་བཟོ་གྲྭ་སོགས་ལའང་མཚམས་སྦྱོར་བརྡཁྱབ(P#)འགོད་་
སྤེལ་བྱེད་བཞིན་ཡོད་པས། རྗེས་ཕྱོགས་སུ་ཞིང་ཆེན་ཕྱི་ནང་གི་འབྲེལ་ཡོད་སྡེ་ཁག་དང་མི་སྒེར་བྱེད་་་
སྒོ་འདིར་ཞུགས་པར་དགའ་བསུ་ཞུ།།
འབྲེལ་གཏུག་བྱེད་ཡུལ།
ཙྪ*#fRY&《# *》g##S
འབྲེལ་གཏུག་བྱེད་མི། *r
ཁ་པར། 0977-223693(གཞུང་ལས་ཁང) 226751(ཤོག)
སྦྲགསཨང་ 817000
• 76 •
