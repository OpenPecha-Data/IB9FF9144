༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
W1PD45098
Work:
LCCN:
ImageGroup: ||12DB57061
ISBN:
1007354x
n/a
7007354
Title:
གངས་རྒྱན་མེ་ཏོག
gangs rgyan me tog
Author:
n/a
Descriptor:
Original Publication:
Place:
Publisher:
n/a;n/a
qing hai de ling ha shi
mtsho nub khul rig rtsal mthun tshogs
1989-2008
Date:
Volume:
150
Total Volumes:
TBRC Pages:
RININ
Introductory Pages:
n/a
Text Pages:
Scanning Information:
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 2008



;་
:
.
::
་：
•,。.
s
，
བ་
!
：
:
པ་
མ .
.
ས•པ་A
t•. -
ད::་
བའི་བུ་
་་་
དྷ་
ts
,
སྟོན་ཀ
༣
..，：
;
.t: ..
་
ད་
་
་
... ;
་
་༌
ཚ
s.
་
&
:
།
:
•
ས•
a-
a
:
ར
་བཟང་
རང་རེས་ལོ་རྒྱུས་ལ་ཞིབ་འཇུག་དང་འབྲེལ་གནའ་བཟང་དེང་སྤྱོད་དང་། སྙིགས་དོར་བཅུད་
ལེན། རྫུན་སྤོང་བདེན་སྒྲུག་བཅས་ཀྱི་སྒོ་ནས་དཔྱད་པ་བྱ་རྒྱུ་ནི་ཐར་བ་དོན་གཉེར་གྱི་ཆོས་ལ་གནོད་པ་
སྤུ་ཙམ་མེད་ལ། རྒྱལ་ཁབ་དང་མི་རིགས་རིག་གནས་བཅས་ལ་ཕན་པ་ཆེན་པོ་ཡོད་པ་ཞིག་ཡིན།
ཆབ་སྤེལ་ཚེ་བརྟན་ཕུན་ཚོགས།



ལག་བསྟར་རྩོམ་སྒྲིག་པ།
2002/3
( སྤྱིའི་དེབ་གྲངས50པ)
འཕགས་པ་ཐར། །
ཏུའི་
༤
R
༣
.
ས་ནི
དཀར་ཆག
ཚིགས་བཅད་སྤྲིན་གྱི་སྒྲ་དབྱངས།
ལྷག་བསམ་འོ་མཚོ་འཁོལ་བའི་རླབས་སྒྲ།
དྲན་སྣང་གི་རོལ་དབྱངས།
སྐྱོ་གདུང་གི་དབྱངས་རྟ།
སྟོན་མཇུག་གི་སེམས་པ།
དྲན་མགུར་འཇོལ་མོའི་དབྱངས་རྟ།
སྙིང་གཏམ་ཁྲོད་ཀྱི་དྲོད་ཐིག
དུངས་བརྗོད་ལྷུག་ལྷུག་
ཁེར་རྐྱང་གི་སྐྱོ་གླུ།
སེམས་ཀྱི་སྒྲ་དབྱངས།
དྲན་གླུ་རླབས་ཀྱི་ཕྲེང་བ།
གཞེན་སྐུལ་བུང་བའི་མགྲིན་གླུ།
རང་མོས་ཡིད་ཀྱི་འདོད་འཇོ།
རྨིས་པའི་འཇིག་རྟེན།
སངས་རྒྱས་རྒྱ་མཚོ།(1)
འབྲི་ལུང་ལེགས་བཤད།(2）
ལྡོང་བསྟན་ཤེར།(5）
སྨད་བུ་དབྱངས་ཅན།(6)
རཱ་ཚ་བཟོད་པ། (7)
ཁྲི་ གཞུང་ཐར།(8)
ཟླ་བ་ཚེ་རིང་། (12）
རྟ་ནག • བློ་བཟང་བཟོད་པ། (14）
མར་ནང་དགེ་མཚན།(16）
དིང་ཕྲུག ་ རྣམ་རྒྱལ།(18)
རྐ་ཕུག ： པདྨ་དབང་རྒྱལ།(19）
མི་ཚེའི་སྙན་ཞུ།
ལྷ་འབུམ་རྒྱལ།(20)
ཀླུ་ཚང་སྨྱུག་རྩེན།(22)
གཉན།(24)
ལྡོང་ཕྲུག(27）
གེ་སར།(29）
ཁེར་སྐྱེས།(31）
འགུལ་བཞིན་པའི་གངས་རི།
ས་སྲོས་སླེབས་བྱུང་།
ཟླ་ལྔ་བའི་རླུང་བུ།
ཉིན་མཚན།
དག་སྣང་གི་འཇིག་རྟེན།
ངའི་སེམས་པ་དེ་ང་ལ་ཕྱིར་སྦྱིན་རོགས།
བྲལ་རྗེས་ཀྱི་གླེང་མོལ་ཟ་ཟི།
ཚེ་སྲོག་གི་མེ་ལྕེ།
རྒས་པའི་གོ་རིམ་ཞིག (གཞན་གཅིག）
དྲོས་དམར་ཚེ་རིང་རྡོ་རྗེ།(32）
ཨར་མའི་དགའ་བ།(35）
འོད་འཚོ།(36）
ཁྲི་བསོད་བསྟན།(38)
རྨོག་རུ • ཤེས་རབ་རྡོ་རྗེ།(39)



བལྷུག་རྩོམ་ངག་གི་རོལ་དབྱངས།
གླག་
ཤུ་བོ་རྒྱལ།(41)
མི་ཕམ་ལྷ་མོ། ང་རང་བརྗེད་པར་གྱིས།
འབྲོང་ཕྲུག ལྷ་ཆེན་རྒྱལ།(43）
བསྒྱུར་རྩོམ་ངག་གི་བཅུད་ལེན།
གྲོང་སྡེ། （གཞན་གཅིག）
རྡོ་སྦིས་རྡོ་རྗེས་བརྩམས།
ལྷོ་བ་འགྱུར་མེད་རྡོ་རྗེས་བསྒྱུར།(44)
སྐལ་བཟང་བུང་བའི་དགའ་ཚལ།
ལན་ཆགས་ཀྱི་འཇིག་རྟེན།
བན་དེ་ཐར།(46)
དུས་ཚིགས་འདིར།
གཡང་འབུམ་ཚེ་རིང་།(48）
དྲན་པའི་རེ་སྨོན།
ལྗང་བུ་གསར་སྐྱེས།(49）
གླང་ཆེན་རྫ་འདབས་ཀྱི་མགྱོགས་བྲིས།
བན་ཤུལ • བཀྲ་བྷ།(50)
མ་བཅོས་སེམས་ཀྱི་འགྱུར་ཁུགས།
འུ་སུན • ཚེ་རིང་བསམ་གྲུབ།(51)
གངས་ལྗོངས་ལ་བཏོན་པའི་དྲི་བ།
ཚེ་དབང་ལྷུན་གྲུབ།(52）
ཞོགས་པའི་ཉི་གཞོན།
དཔལ་ལྡན་ལྷུན་གྲུབ།(53)
སེམས་ནང་གི་ཟླ་བ།
གངས་རྩེན • གདུགས་དཀར་སྐྱབས།(54)
བསྙན་དབྱངས་ཆུ་བོའི་བཞུར་རྒྱུན། -
ལྡོག་པའི་བློས་བསླངས།
རི་སྔོན • བླ་མ་ཐར།(55）
•ཕྲན་དཔྱད་རླབས་ཀྱི་ཟེགས་མ། །
རང་གྲོལ་གྱི《ལང་ཚོའི་རྦབ་ཆུ》དང་དེའི་ཕྲན་དཔྱད།
ཚེ་གྲུབ།(61)
བམྱོང་ཚོར་རིག་པའི་གླིང་ག
གོ་དཀའ་བ་སྙན་ངག་གི་ཡོན་ཏན་གྱི་ཁྱད་པར་དུ་བཞག་ན་གཏན་ནས་མི་རུང་། རང་རྩེན།(70）
དཔྱད་རྩོམ་མུན་འཇོམས་སྒྲོན་མེ།
བོད་ཀྱི་སྙན་ངག་གི་འདས་མ་འོངས་ད་ལྟ་གསུམ།
— དཔྱད་གཏམ་རིང་མོ«སྙན་ངག་གི་གསང་མྱུལ་བ་ཞིག་གི་ཟིན་ཐོ་ལས་ཁག་བཞི་བ།
སྐྱབས་ཆེན་བདེ་གྲོལ།(73)
བརྙན་རིས་དར་ཚོན་སྣ་ལྔ།
མདུན་ཤོག་འཆར་འགོད་པ།
འཕགས་པ་ཐར།
པར་གཞི་འཆར་འགོད་པ།
ཀླུ་འབུམ་རྒྱལ། དཔལ་ལྡན།
ཚྭ་འདམ་མཛེས་ལྗོངས། (རྒྱབ་ཤོག་ནང་མ)
ཁུ་ཁུ་ཞི་ལི།



岗尖梅朵
2002/3
(总第50期)
主编: 普华太
副主编:作!
编辑: 李本加彭措加
普华太华
本期要目
桑杰加措
麻吾央坚
治龙·勒谢
拉·索巴
赤·杨太
东·日增加1
达乃·罗桑索巴
麻尔愛·格参
南木加
万玛项杰
拉本加
鲁仓牛赞
•格律诗
歌颂
秋后思绪
思念的旋律
恋歌
忠言
悲调
挽歌
悠悠心声
相思之潮
奉劝
•自由诗
梦中世界
叙述人生
移动的雪山
黄昏
五月的风
日夜
净土
还我心
别后的独白
生命之火
衰老的过程(外一首)
散文诗
鹰
米潘拉姆,请忘记我
译林
村庄(外一首)
东科
东轴
格萨
凯尔杰
才让道吉
阿尔米· 生
奥措
亦·索日
谢热多杰
夏否加
拉青加
道·多古著
久美多杰译
拉玛太
慈珠
•高原新苗
完代太 将·赛杰才让智项楞智斗格杰
边论珠 杨本才让万秀·扎巴
•长诗乐章
悬想
> 诗歌点评
东智嘉的诗作《青春瀑布》及其点评
•创作漫谈
衡量一首诗的女子坏不在于诗的难懂及易懂之处
•诗歌论坛
藏族诗歌的过去、現在及未来
·美术摄影
凝视(一
柴达木印象(其三)
、
卓玛
佳布青德里
,
,
,
蔡征
可可西里



ཚིགས་བཅད་སྤྲིན་གྱི་སྒྲ་དབྱངས།
(རྩོམ་སྒྲིག་འགན་ཁུར་བ། ཀླུ་འབུམ་རྒྱལ)
ལྷག་བསལ་འདེཔཚོ་འཕེལ་བའི་རླབས་སྒྲ།
མཛད་རྗེས་ཆེ་བའི་དམ་པ་ཞིག་ལ་ཕུལ།
སངས་རྒྱས་རྒྱ་མཚོ།(སྐུ་འབུམ)
དགེ་ལེགས་ལུང་རྟོགས་དར་གྱི་ཤམ་བུ་འབུམ།།
ཐུགས་བསྐྱེད་རྩིབས་མ་སྟོང་གིས་ཉེར་བཏེགས་པས།།
ཉེས་བརྒྱའི་ཚ་གདུང་སེལ་བའི་འཕྲིན་ལས་གདུགས།།
སྐལ་ལྡན་རྒྱ་མཚོའི་གཙུག་ན་མངོན་པར་མཐོ།།
མཁྱེན་བཟང་གཤོག་ཡངས་བསྐྱོད་པའི་ཟློས་གར་གྱིས།།
ལྔ་རིག་རླབས་ཀྱི་འཁོར་ལོར་རྩེན་བཞིན་དུ། །
ཤེས་བྱའི་གཏིང་མཐའ་འཚོལ་བའི་གསེར་གྱི་ཉ།
དགེ་འདུན་པདྨའི་མཚོ་ཆེན་མཛེས་པའི་རྒྱན།།
མཁས་རྒུའི་རྣམ་དཔྱོད་སྐྱེད་མའི་ཚལ་ཡངས་ལས།།
འོངས་པའི་སྙན་བརྒྱུད་ལེགས་བཤད་སྦྲང་རྩིའི་ཆབ།།
འདོད་རྒུར་འཁྱིལ་བའི་ཐུགས་གསུང་བུམ་པ་དཀར།།
བློ་གསལ་བུང་བའི་ཚོགས་ཀྱི་ཉེར་འཚོའི་གཞི།།
ཞི་དུལ་བག་ཡོད་འདབ་སྟོང་ལེགས་བཞད་ཅིང་།།
ལྷག་བསམ་བསུང་ཞིམ་ཕྱོགས་ཀྱི་མཐར་སོང་བ།།
• 1 •



གཞན་ཕན་ཟེའུ་འབྲུ་གཡོ་བའི་པད་དཀར་མོ།།
ལྗོངས་འདིའི་གཙུག་རྒྱན་ཉིད་དུ་ཅི་ཡང་འཛུམ།།
རིགས་ཞེན་ལ་རྒྱའི་རི་མོ་གཡས་སུ་འཁྱིལ།།
མ་རྨད་ཐབས་མཁས་དབྱངས་ཀྱི་སྙིང་བོས་ཕྱུག །
བྱང་སེམས་དཀྱིལ་འཁོར་ཟླུམ་པོའི་དུང་དཀར་ཆེ།།
ངན་རྟོག་གཉིད་ལས་སློང་བའི་བྱེད་པོར་བསྔགས།།
ཁ་བའི་མེ་ཏོག་འཛུམ་པའི་ཞིང་ཁམས་ཀྱི།།
ཆོས་སྲིད་ཟུང་གི་བྱ་གཞག་འོ་མའི་མཚོ། །
སྤེལ་བའི་སྙིང་སྟོབས་དཔལ་བེའུ་དམ་པའི་རྒྱུ།།
སྣ་ཚོགས་སྙིགས་མའི་རྐྱེན་གྱིས་གཞོམ་གཞིག་བྲལ།།
ལང་ཤོར་ཀླ་ཀློ་མུ་སྟེགས་གཞན་སྡེའི་དཔུང་།།
ཐབས་ཤེས་འཕྲུལ་གྱི་ཆོ་གས་ཕམ་བྱས་ཏེ།།
མི་མཐུན་ཕྱོགས་ལས་རྒྱལ་བའི་རྒྱལ་མཚན་ཆེ།།
རང་བསྟན་དབུ་འཕངས་རྒྱས་པའི་དཔྱིད་དུ་བསྒྲེངས།།
གསང་གསུམ་ནོར་བུའི་ལྟེ་བ་ལས་བཀྱེས་པའི།།
ཀུན་བཟང་སྤྱོད་པའི་རྩིབས་མ་བྱེ་བ་བརྒྱས།།
མཛེས་པ་རབ་བྱིན་ལེགས་མཛད་འཁོར་ལོའི་འགྲོས།།
འཛམ་གླིང་འཛིན་མའི་ཁྱོན་ལ་བསྐོར་གྱུར་ཅིག །
དྲན་སྣང་གི་རོལ་དབྱངས།
འབྲི་ལུང་ལེགས་བཤད། ( རྨ་ལྷོ)
ཟག་མེད་བདེ་བ་ཆེན་པོའི་ཁང་བཟང་ལ་ཁྲིད་པའི།།
བརྩེ་ཆེན་ཞུན་མར་འཁྱིལ་བའི་བདག་ཉིད་ཀྱི་བླ་མ།།



སྒོ་གསུམ་དྲི་མ་མེད་པའི་སྲོག་ཟུངས་ལ་བསྟེན་ན། །
བྱིན་རླབས་བདུད་རྩི་ལེན་པའི་སྐལ་བ་ནི་ལྡན་ཡོད།།
ཁ་ཟས་མངར་མོ་བྲལ་བ་སློབ་གཉེར་གྱི་བདག་རྐྱེན།།
ཅི་འདོད་སྒོར་མོ་མེད་པ་དགེ་སྦྱོང་བའི་རང་ལུགས།།
ཐིག་སྐམ་ཆུ་ལ་སྦང་བའི་འཚོ་ཐབས་ཙམ་བསྟེན་ཏེ།
རིག་ལམ་མུ་ཏིག་དཀར་པོའི་ས་བོན་ཞིག་བསྐྲུན་འདོད།།
གནམ་སའི་མཚམས་འདིར་བགྲང་བྱ་ག་ཚོད་ཅིག་འདས་སོང་།།
ཕྱི་ནང་སྣོད་བཅུད་ལྟད་མོ་སྣ་ཚོགས་ཤིག་མཐོང་ཡོང་།།
མཐོང་ཐོས་གཟུགས་མཚར་གཡོ་བའི་སྦོམ་ཚིག་གི་སྐད་འདིས།།
ཉེ་རིང་གྲོགས་ཀྱི་བར་ལ་འགལ་འདུ་ཞིག་འཁྲུངས་ཉེན།
འཁོར་བ་སྒྱུ་མར་ཟློས་པའི་ནགས་ཀློང་འདིའི་ཁྲོད་ནས།།
དག་མིན་ལས་ཀྱིས་སེམས་ལ་བདེ་བ་ཞིག་མི་སྟེར།།
ས་མཐའི་གནས་མལ་བསྟེན་པའི་གྲྭ་རྐྱང་གི་སེམས་ངོར།།
བཙན་པོ་གཉའ་ལ་བྱོན་པའི་སྡུག་ཡུས་ཤིག་འཁུར་ཡོད།།
ཕྱི་ཡི་དངོས་པོ་སྐད་ཅིག་སྐད་ཅིག་ཏུ་འགྱུར་འགྲོ།།
རང་ཉིད་རྒས་པའི་རྫོབ་རྟགས་མེ་ལོང་ལས་བསྟན་བྱུང༌།།
རྒྱང་རིང་ཕ་མ་རྣམ་གཉིས་སེམས་སྟེང་ལ་འཁོར་ཚེ།།
གོམ་པའི་འདེགས་འཇོག་ཕ་ཡུལ་ཨ་མདོ་རུ་བསྒྱུར་འདོད།།
ཆུ་ཆེན་དཀར་ནགས་གཉིས་ཀྱི་འདྲེས་མདོ་རུ་སྡོད་པའི།།
མི་རྐྱང་སེམས་པ་རྒྱང་རིང་ཕ་ཡུལ་ལ་ཕྱོགས་ཀྱང་།།
དཔག་ཚད་འབུམ་གྱིས་ཆོད་པའི་རྒྱང་ཐག་ལ་བསམ་ཏེ།
ཡིད་སེམས་ཨ་ཐང་ཆད་ནས་རེ་ཞིག་ཏུ་ལུས་སོང་།།
རྩམ་ནག་ཆུ་ལ་སྦྱར་བའི་ཤིང་ཕོར་གྱི་ཁ་ལ།།
དུས་གསུམ་ཨ་མ་དྲན་པའི་མིག་ཆུ་ཞིག་ལྷུང་སོང་།།
རས་རྐྱང་ཟླ་གམ་ནང་གི་གཤོག་ཐོགས་ཀྱི་སེམས་པ།།
ཕ་ཡུལ་རེབ་གོང་ཕྱོགས་ལ་དབང་མེད་དུ་ཤོར་འགྲོ།།
• 3 •



ཉི་མ་ནུབ་རིར་ཡིབ་པའི་ས་སྲོད་ཀྱི་དུས་རེར།།
མིག་སེར་འུག་པའི་ཐན་སྐད་བར་མེད་དུ་བསྒྲགས་འོང་།།
གླེགས་བམ་སྔས་སུ་བྱས་པའི་གློག་སྒྲོན་གྱི་ངོགས་ནས། །
ཞེད་སྣང་དབུགས་རིང་བརྩེགས་པའི་རྒྱུ་བ་འདི་མི་ཆོད།།
a
སྤྲིན་དཀར་བང་རིམ་བརྟོལ་བའི་ཁྲུང་ཁྲུང་ལ་བལྟས་ཏེ༎
དྲན་སྣང་མཆི་མའི་ཀློང་ནས་སྙན་ངག་ཅིག་བྲིས་ཡོད།།
རྒྱང་བཞུད་གཙང་ཆུའི་རྒྱུན་ལ་ཚོམ་མེད་དུ་བསྲིངས་ན།།
དྲིན་ཆེན་ཕ་མའི་དྲུང་ལ་འབྱོར་བ་ཞིག་ཡོད་དམ།།
ཞོགས་གསར་རླུང་གིས་སྐྱོམས་པའི་རྒྱུ་སྐར་གྱི་ཁྲོད་དུ།།
ནུབ་རིའི་ཟླ་བ་ལྷ་མོའི་ཕྱེད་ཀ་ལས་མི་མཐོང་།
ས་མཐའི་བུ་ཆུང་སེམས་ཀྱི་སྐྱོ་སྣང་ལ་བཏབ་པའི།།
དོ་ནུབ་ཁ་བས་སྒེའུ་འགྲམ་ལྷག་ལྷག་ཏུ་མནན་སོང་།།
གཏི་མུག་མལ་ལ་གཟིམ་ཀྱང་སྐྱིད་པོ་ཞིག་མི་འོང་།།
ཕྱི་ཡི་ལྷགས་པ་མི་རྐྱང་ཁང་མིག་ཏུ་ལྡང་ཡོང་།
པགས་གདན་སྐྱ་བོའི་སྟེང་ནས་ཙོག་ཙོག་གིས་བསྡད་དེ།།
དགུན་ཟླའི་མཁའ་དབུགས་ཁྲོད་ནས་ཡུན་རིང་དུ་ལུས་འགྲོ།།
རྩམ་པ་ཀོ་རེས་ལྟོ་བ་འགྲངས་ཐབས་ཤིག་ཡོང་ཡང་།།
དཔེ་ཀློག་ཁྲོད་ཀྱི་སྣང་ཞེན་དྭངས་མོ་ཞིག་མ་རེད།།
གཙང་པོ་ལྷོད་ཀྱིས་བཞུར་བའི་ཕ་རོལ་ལ་བལྟས་ཏེ༎
ལྟར་སྣང་ལྷ་རག་དཀར་པོ་རང་སེམས་ལ་ཉར་ཡོད།།
མི་རྟག་འཁོར་བའི་བྱ་གཞག་སེམས་སྟེང་དུ་ཁྱེར་ཏེ།
སྒྱུ་མའི་གྲོང་ལ་ཉུལ་བའི་ཕྱིར་མིག་ཅིག་བསླངས་སོང་།།
ཆུང་འདྲིས་ཕ་ཡུལ་དྲན་པའི་ཀུན་རྟོག་གི་ངོས་ནས།།
དུངས་སྣང་གྱ་གྱུའི་རོལ་མོ་འདི་ཙམ་དུ་ཐལ་ལོ།།
• 4 •



སྐྱོ་གདུང་གི་དབྱངས་རྟ།
ལྡོང་བསྟན་ཤེར། ( སྡིཚ)
༤༤༤༤༤༤༤༤༤༤༤༤༤༤༤༤༤༤༦༦༦༦༤༦༦༦༦
སྣང་བྱེད་དབང་བོ་ཕྱི་མིག་དང་བཅས་ནུབ་རིའི་ཕག་ཏུ་ལྷོད་ཀྱིས་བཞུད།།
ནག་རོག་གྲིབ་མ་ཐོལ་གྱིས་སླེབས་ཏེ་མཛེས་པའི་སྐྱེད་ཚལ་རྒས་པར་བྱས།།
ཁྲི་འབུམ་སྐར་མའི་མིག་ཟུང་ཕྱེས་ཏེ་འཇིག་རྟེན་ཁམས་ལ་ཤུགས་ཀྱིས་ཅེར།།
མུན་པའི་ཆོ་འཕྲུལ་གནས་འདིར་ཐོན་པས་ཕྲན་ཆུང་སྙིང་ལ་སྐྲག་སྣང་བྱིན།།
བསིལ་འཇམ་རླུང་བུ་ལྷོད་ཀྱིས་ལྡང་བས་ལུས་ཀྱི་བ་སྤུ་རླབས་བཞིན་འཁྱོམ།།
དྲན་གདུང་རྨ་ཁ་སྙིང་ལ་བསླངས་པས་ཤུགས་རིང་ངག་ནས་རླུང་ལ་སྤུར།།
རེས་སྐྱིད་རེས་སྡུག་འཚོ་བའི་ཁྲོད་ན་བརྗོད་མེད་སྡུག་གི་དྲན་ཤིང་རེ།།
ཅང་མེད་རང་ཤག་གྲུ་བཞིའི་ནང་དུ་དཀའ་སྡུག་རི་མོ་ཐོད་ལ་བབས།།
བདུན་གསུམ་དུས་རབས་འཛུམ་གྱིས་བསུས་ནས་རེ་བའི་མིག་ཟུང་རྒྱང་ལ་བཏགས།།
བགྲང་བྱའི་འཁོར་ལོ་རིམ་གྱིས་ཟད་པའི་མི་ཚེ་ཕྱེད་ཀ་གདུང་བས་བསྐྱལ།། །
གྲང་ངར་ལྷགས་རླུང་ཁྲོས་པའི་ཆོ་འཕྲུལ་གནས་འདིར་ལྷགས་པའི་གདུག་རྩུབ་འདིས།།
འཛད་མེད་སྡུག་བསྔལ་རྒྱ་མཚོའི་རླབས་རྒྱུན་དམར་ཆུང་སྙིང་ན་དྲག་ཏུ་འཕྱོ།།
མཚན་སྨག་མུན་པ་རྔམས་སུ་མཐུག་པས་ཁོར་ཡུག་འཛིན་མར་ལང་ཚོ་དབེན།།
ཡུལ་འདིའི་ཉམས་ཆུང་ཀུ་མུད་ཚོགས་ཀྱིས་སྡུག་ཡུས་སྟོང་ཕྲག་སྙིང་ལ་བསུས།།
ཁྲི་ཕྲག་སྐྱོ་ངལ་འཕྱུར་བའི་ཀློང་ནས་གཉོམ་ཆུང་སེམས་འདི་ལག་པས་སྐྱོར།།
དྲན་གདུང་སེམས་ཀྱི་གཞས་དབྱངས་སྙན་མོ་ལྷོ་ཕྱོགས་མཁའ་མཐའི་སྤྲིན་ལ་སྐུར།།
རབ་དཀར་དུང་གི་ཟླ་བའི་འོད་སྣང་ཆུ་འཛིན་ནག་པོས་ཡོངས་སུ་བསྒྲིབས།།
སྟག་ཤར་གཞོན་ནུས་བདེ་བའི་མལ་ན་རྨོངས་པའི་མུན་པ་སེམས་སུ་བརྩེགས།།
ན་ཆུང་བུ་མོས་གཞོན་པའི་ལང་ཚོ་ལྕི་འདམ་ཁྲོད་ནས་ཡུན་གྱིས་ཟད།།
གདུང་བའི་ལས་འདི་སེམས་ཀྱིས་མ་བཟོད་དབང་མེད་སྨྱུག་གུའི་རྩེ་ལ་དྲངས།།
སྐྱོ་སྣང་སྟོང་ཕྲག་དུ་མས་གཟིར་ཞིང་སྡུག་གི་མགོ་བོ་ཐེག་དཀའ་བས།།
• 5 •



རང་སེམས་གསོ་བའི་གླུ་ཆུང་འདི་ཡང་ལྡོག་བཞུར་བཙང་པོའི་རྒྱུན་ལ་འདྲེས།།
སྟོང་འདང་འཕྲུལ་གྱི་འཁོར་ལོའི་ངོགས་ནས་སྐྱོ་གདུང་བྱེ་བ་ཀློག་བཞིན་དུ།།
སྡུག་གི་མཆི་མ་སེམས་སུ་བཞུར་བས་རླབས་སྒྲ་ཡིད་ཀྱི་བྲག་ལས་མཆེད།།
དེ་སྐད་གདུང་འབོད་སེམས་ཀྱི་གླུ་སྒྲ་སྟོང་འཇགས་ནམ་མཁའི་དབྱིངས་སུ་འཕུར།།
ཆུ་ཤེལ་དབང་བོས་འཛུམ་ལ་རེ་བའི་ཉམ་ཆུང་ཀུ་མུད་སྡུག་གིས་གཟིར།།
དྲན་གདུང་མིག་ཆུ་སེམས་ལ་བབས་པས་ཡིད་ཀྱི་ཕྱེད་ཀ་བརླན་གྱིས་བཟུང་།།
མ་བཅོས་སེམས་ཀྱི་སྡུག་ཡུས་མཐའ་དག་ཁེར་རྐྱང་བུ་ཡིས་གདོས་སུ་ལྕི།།
སྟོན་མཇུག་གི་སེམས་པ།
ན
པ གླང་བུ་དབྱངས་ཅན། （རོང་བོ)
སྨད་བྱ་དབྱངས་ཅན། （ རོང་བོ)
སྡོང་ལོ་སེར་པོ་དལ་བུར་ས་ལ་ལྷུང་།། ཁུ་བྱུག་སྔོན་མོ་མོན་གྱི་ཡུལ་ལ་འཕུར།།
ཁྲུང་ཁྲུང་དཀར་མོའི་གཤོག་རྩེ་ལྷོ་ལ་གཏད། ཕྱོགས་བཞིའི་མཚམས་ནས་གྲང་རླུང་རིམ་གྱིས་་་་
གཙང་ཆུའི་འགྲམ་ནས་གོམ་འགྲོས་འཁྱར་འཁྱོར་་ ལྡིང་།
སྒེའུ་ཁུང་ངོགས་ནས་སྟོན་གྱི་རྣམ་པར་བལྟས།།
སྟོན་གྱི་རྣམ་པས་སེམས་པ་འཁྱག་སིབ་སིབ།། ཡིད་སེམས་སྐྱོ་བས་མིག་ཆུ་ཡང་ཡང་ལྷུང་།།
ངང་།།
གཙང་ཆུ་སྔོན་མོ་བཞུར་བའི་ཕྱོགས་སུ་བལྟས།། ཕ་མའི་བཀའ་བཞིན་མ་སྒྲུབ་ཕྱོགས་མེད་འཁྱམས།
སྟོན་རླུང་ལྡང་བས་སྐྱོ་གདུང་ཕྱི་རུ་མངོན།། གཞན་ངོར་བལྟ་བ་སྒོ་ཁའི་ཁྱི་དང་མཚུངས།།
མགྲིན་པ་བརྣངས་བཞིན་མཆི་མ་སེམས་ལ་ལྷུང་།། ཕྱི་ལ་ལོག་རྒྱུའི་འདུན་པ་དྲག་ཏུ་སྐྱོམ།
ཆུ་ལྟར་འཁྱག་པའི་སེམས་པ་གྲང་ཤུར་ཤུར།། ཤེས་བྱའི་གཤོག་རྩལ་མེད་པས་ཇི་ལྟར་འཕུར།།
ཕྱི་རོལ་རླུང་དང་བསེར་བུས་འཁྱག་ལ་སྦྱར།།
སྟོན་གྱི་ནམ་ཟླས་ཁང་མིག་འཁྱག་སིབ་སིབ།།
ཕ་མ་སྤུན་གྲོགས་དྲན་པས་མ་བཟོད་པར།།
ཁེར་རྐྱང་འཚོ་བའི་སྙན་ངག་དབྱངས་ལ་གྱེར།།
ཕ་མ་གཉེན་ཉེ་མེད་པའི་ས་མཐའ་འདིར།།
ལྟོ་གོས་གཉིས་ཀ་འཛོམས་པའི་དུས་མ་བྱུང་།།
མི་ཚེ་དོན་མེད་ཟད་དུས་ཕ་མ་དྲན།།
འཁྱམ་པོ་འཚོ་བའི་སྙན་ངག་དབྱངས་ལ་གྱེར།།
• 6 •



དྲན་མགུར་འཛོལ་མོའི་དབྱངས་རྟ།
རྭ་ཚ་བཟོད་པ། ( ཀླུ་ཚང་དགོན）
བཀྲ་བ་བྱམས་བརྩེའི་སྤྲིན་པ་འཁྲིགས་ཏེ། བ་མཆོག་འོ་མའི་རོ་མངར་ལྡན་པས།།
ཤིས་ཚིག་སྦྲང་ཆར་སིལ་བུར་འཐོར་བ།། མ་བཅོས་དུང་སེམས་ཁོང་ནས་བའདྲེན་ནོ།།
བདེ་ལྡན་སྐྱེད་མོས་ཚལ་ལ་བབས་ན།།
ལེགས་ཚོགས་མྱུ་གུའི་འཛུམ་རྒྱ་ཕྱེས་ཤིག ། །
ཙ་རིའི་པད་དཀར་རྒོད་པའི་གཉེན་གཅིག །
ཚ་བ་མཆོག་སྦྱིན་སྲིད་པའི་སྒྲོན་མེ།
རབ་འབྱམས་སྟོན་མཚན་དག་པའི་མཁའ་ན།། ཛ་ཧུའི་ཀློང་ན་འཚེར་བའི་བྱམས་པ།།
རབ་མང་རྒྱུ་སྐར་བྱེ་བའི་ཁྲོད་ན།། ཝ་ལེར་དུང་སེམས་མཚོ་ལ་འཆར་རོ།།
རབ་རིབ་དྲི་མ་མེད་པའི་ཟླ་བ།།
རབ་དགའི་འོ་མཚོའི་ཀློང་གི་ཐིག་ལེ།།
ཞྭ་མདངས་གསེར་རླབས་གཡོ་བའི་གྲས་ནས།།
ཟ་ཟིའི་སྣང་བ་འཇའ་ཚོན་ཐིག་ལེ།།
ཀ་མད་མེ་ཏོག་ཕྲེང་བར་བསྒྲིགས་ཏེ། འ་ཅག་མཛའ་བ་ཆར་ཟིམ་མེ་ཏོག །
ཁ་ཁོག་འོ་ཆུ་འདྲེས་པའི་གྲོགས་ལ།། ཡ་མཚན་མུ་ཏིག་དོག་པ་འཛུམ་མོ།།
ག་བུར་དྲི་ངད་མཆེད་པའི་སྐྱེས་སུ།།
ང་ཡིས་སྙིང་གི་ཁོང་ནས་བསྲིངས་སོ།།
ར་བ་གངས་དཀར་རེ་ཁཱས་བསྡམས་ཡོད།།
ལ་ལུང་རི་སྐྱེས་དག་གིས་བཟུང་ཡོད།།
ཅ་ཅོ་འུར་ལབ་གཏམ་གྱིས་དབེན་པའི།། ཤ་བ་དམར་ཆུང་ཐོད་ཀྱི་རི་མོ།།
ཆ་བྱད་གཞན་ལས་མཛེས་པའི་གྲོགས་ཀྱི།། ས་མཐོའི་སྨན་ཐོག་བཅུད་ལ་བྲིས་ཡོད།།
ཇ་དཀར་མདངས་འཛིན་བྱམས་དང་བརྩེ་བ།།
ཉ་གང་ཟླ་ཟེར་མཚོ་ལ་འཁྱུད་པ།།
ཧ་རིའི་བསུང་ཞིམ་འཐུལ་བའི་ནགས་ནས།།
ཨ་མཚར་གྲེ་བ་སྙན་པའི་འཇོལ་མོས།།
ཏ་ལའི་འདབ་མ་རྒོད་པའི་སྙིང་གི།། ཧ་ཅང་འདྲེས་པའི་དུང་སེམས་ཕྲ་མོ།།
ཐ་ཚིག་བརྟན་པའི་གྲོགས་ཀྱི་སྙིང་གཏམ།། ཨ་ཕྲེང་སྙན་པའི་གདངས་སུ་ཕུལ་ལོ།།
ད་ནས་ཕྱི་ཐག་ཆབ་རྒྱུན་རིང་མོ།།
ན་ཚོད་ཡོལ་བའི་མཚོ་རུ་བརྡོལ་ལོ།།
མང་རའི་བྱེ་ཐང་སྐྱ་མོའི་མཐའ་ནས།།
མང་མང་འདུས་པ་རྒྱ་མཚོའི་གྲལ་ནས། །
པ་ཏྲ་འཁྱིལ་ལེགས་སྒོ་གསུམ་མེ་ཏོག། མང་པོས་མ་ཚོར་འཇོལ་མོའི་དབྱངས་རྟ།
ཕ་རོལ་སྙིང་གི་ཁོང་ན་འཕྱོ་བ།།
མང་ཆབ་སྔོན་མོའི་ཀླུང་ལ་ཐིམ་སོང་།།
• 7 •



སྙིང་གཏལ་ཁྲོད་ཀྱི་དྲོད་ཐིག
ཁྲི： གཡུང་ཐར། ( རྨ་ལྷོ)
མཚན་བཟང་མེ་ཏོག་དཀར་པོ་རྒྱན་དུ་བྱས།།
ལེགས་བཤད་སྟོང་གི་བདུད་རྩི་གཡང་དུ་འཁྱིལ།།
དབྱངས་ཀྱི་རྒྱལ་མོའི་འཛུམ་དཀར་ཡུག་གཅིག་གིས།།
ཐུགས་བརྩེའི་བུ་ལ་སྙན་ངག་ལན་མང་བསྩལ།
སྣང་སྲིད་སྒྱུ་མའི་འཕྲུལ་གྱི་ཞིང་ཁམས་ནས།།
ལས་ཀྱི་དར་སྐུད་ཕྲ་བའི་སྙིང་སྡུག་ལགས།།
ཡུན་རིང་སེམས་ལ་བསྙལ་བའི་སྙིང་གཏམ་འདི།།
སླར་ཡང་མཇལ་བའི་བར་དུ་གྲོགས་སུ་མཛོད།།
ཉི་མ་རི་ལ་ནུབ་པའི་སྐྱོ་སྣང་དང་།།
བྱ་བརྒྱ་ཚང་ལ་བསྙེགས་པའི་གདུང་ཡུས་འདི།།
མཁའ་མཐའི་སྤྲིན་ལ་བཅོལ་བའི་མཚན་ངོགས་ན།།
མིག་ཆུས་ངོ་གདོང་བརླན་པ་སུ་ཡི་ཆེད།།
སྟེང་ཕྱོགས་ལྷ་ལ་དད་པའི་དུང་སྣང་གིས།།
སོར་བཅུ་སྦྱར་ནས་གུས་ཕྱག་ལན་མང་འཚལ།།
སྨད་ཕྱོགས་མཛའ་མོར་ཞེན་པའི་བརྩེ་འདང་གིས།།
སྙིང་གཏམ་ཤོག་བུའི་གྲངས་ཀ་ལན་མང་བསྐྲུན།།
-
ཟླ་གམ་ཟླུམ་པོའི་འོག་གི་སེམས་པ་འདི། །
ཉེས་མེད་བཙོན་དུ་བཅུག་པའི་མནར་གཅོད་ཅིག །
བརྩེ་དུངས་འོད་ཀྱིས་འཁྱུད་པའི་སྙན་ངག་འདི།།
རང་གིས་རང་ལ་སྨྲས་པའི་གབ་ཚིག་ཅིག །
དགའ་སྐྱོ་རིས་སུ་མཆེད་པའི་སྨྱུག་རྩེ་ན།།
ཁྱོད་ལ་སྨོན་པའི་ཁ་གཡང་སྣུམ་པོ་ཞིག །
དབང་ཐང་སྟོབས་འབྱོར་གཉོམ་པའི་འཚོ་ལམ་ན།།
• 8 •



སེམས་ཀྱི་སྐྱོ་ངལ་འདྲེས་པའི་དྲན་གླུ་ཞིག །
མཉེན་འཇམ་ལྗང་ལོས་འཁྱུད་པའི་རྩྭ་ཐང་དང་།།
མེ་ཏོག་གུར་དུ་ཕུབ་པའི་རྫ་ལུང་ནས།།
སྙན་མོ་གླུ་གཞས་གྱེར་བའི་འགྱུར་ཁུགས་ཤིག །
ཁེར་རྐྱང་མལ་ཤག་གྲུ་བཞིར་སླར་ཡང་འཁོར།།
རྒྱ་ཕིབས་གསེར་འོད་འཕྲོ་བའི་འདབས་རོལ་ནས།།
རེ་བའི་མིག་འོད་ཕྲ་མོ་རྒྱང་ལ་ཅེར།།
སྙན་ངག་གསེར་ལོ་ལྡེམ་པའི་ལྗོན་རྩེ་ནས།།
སྐྱོ་བའི་བྱེའུ་ཆུང་གྲངས་མེད་མཁའ་ལ་སྤུར།།
བརྩེ་སེམས་འོ་མཚོ་འཕྱུར་བའི་རླབས་ངོགས་ན།།
དྲན་ཤེས་གསང་བ་གཉོམ་པའི་གསེར་མིག་ཉ། །
གཤོག་དྲུག་འཁྱུགས་རྩལ་ངོམ་པའི་ལྡེམ་མྱུར་ཞིག །
སྐྱོ་བའི་ཆུ་རིས་ངོས་སུ་ད་དུང་འཁོར།།
མི་ཚོགས་མང་པོ་རྒྱ་མཚོའི་རླབས་བཞིན་བསྐྱོད།།
ང་ཡི་ཆུང་འདྲིས་ངང་དཀར་བཞིན་དུ་འཕུར།།
གཤོག་ཟུང་ལྷོད་ཀྱིས་བརྐྱངས་པའི་ཐུ་འོག་ན།།
ང་ཡི་སྤྲོ་འཛུམ་འཁྱིལ་བའི་གནས་ཚང་ཡོད།།
བསམ་གཞིགས་ཐོད་ལ་གཉེར་བའི་བང་རིམ་ནས།།
མིག་ཀོང་ཕྲ་མོར་གདུང་བའི་རླབས་རིས་འཛིན།།
འཁྲེང་ཞེན་ལྕི་མོའི་ཆུ་ཐིགས་རེ་རེ་ཡིས།།
ཁྱོད་ལ་སྙིང་གཏམ་དམར་པོའི་གསང་བ་བརྗོད།།
བསིལ་འཇམ་རླུང་བུས་སྐྲ་ལོར་བྱིལ་བྱིལ་བཏང་།།
དྭངས་གཙང་ཆུ་མོས་གདོང་ལ་ལང་ཚོ་བྱིན།།
བཞིན་གྱི་འཛུམ་དཀར་དྭངས་མོའི་མཛེས་སྡུག་འདི།།
དོན་དམ་སུ་ལ་བཏེགས་པའི་ལེགས་སྐྱེས་ཡིན།།
• 9 •



སེམས་པ་ལྷན་དུ་འཛོམས་པའི་དགའ་སྤྲོ་དང༌།།
གྱེས་བྲལ་སྙིང་ལ་གཟན་པའི་སྐྱོ་གདུང་སོགས།།
སྒྱུ་འཕྲུལ་གར་གྱིས་བསྒྱུར་བའི་རྩེ་མོ་ན།།
ང་ཡི་མི་ཚེ་གཉོམ་པོ་ཤིག་ཤིག་འདར།།
སྒེའུ་ཁུང་ཆུང་ཆུང་ངོགས་ནས་དྲན་གདུང་བཏུས།།
སྒྲོན་འོད་ལམ་ལམ་འོག་ནས་འཕྲིན་ཆུང་བྲིས།། །
སྙན་ངག་ལང་ཚོ་དར་བའི་སྨྱུག་རྩེ་ནས།།
ཁྱོད་རང་གོམ་ཤུགས་བཅད་ནས་འབྲོ་ས་མེད།།
བྱམས་བརྩེའི་འཛུམ་དཀར་བྱུག་པའི་ཞལ་ཁྱིམ་དང༌།།
དངུལ་དཀར་རྣ་ལོང་འཆང་བའི་འཇོ་སྒེག་ཉམས།།
སྙིང་གཏམ་སྦྲང་རྩི་འཇོ་བའི་མཆུ་སྒྲོས་སོགས།།
མནལ་ལམ་སྒྱུ་མའི་གྲོང་གི་སེམས་གསོ་ཉིད།།
འབྲོང་ཆུ་སྔོན་མོའི་བརྩེ་དགའ་མཁའ་ལ་འཕྱོ།
མེ་ཏོག་སྣ་ཚོགས་མགོ་ལྕོག་ལྷོད་ཀྱིས་ལྡེམ།།
ཁུ་བྱུག་གསུང་སྙན་ནགས་ལོའི་གསེབ་ན་འཕུར།།
བྱམས་པའི་ཞལ་གསུང་ཐོས་པར་སྙིང་ནས་སྒུག །
འདབ་དྲུག་ཁ་བའི་རྐང་སྟབས་མཁའ་ལ་བསྒྱུར།།
རྫ་ཆུ་བུ་མོའི་གླུ་སྐད་གཉོམ་ཞིང་འདར།།
གྲང་ལྷགས་ངར་མས་རྒྱབ་ནས་ཡང་ཡང་བརྡེག །
ཁྱོད་ཀྱི་སྙིང་གཏམ་དྲོན་མོ་སེམས་ལ་སྒྲིག །
ལང་ཚོའི་གང་བུ་འཛུམ་པའི་སྣ་ལྔའི་འབྲུ།།
བསིལ་འཇམ་རླུང་དང་འགྲོགས་ནས་བརྩེ་དགའ་རོལ།།
གསེར་མདོག་འདབ་ལོ་འཕུར་བའི་སྟངས་སྟབས་ཀྱིས།།
སྙིང་སྡུག་སྤྲོ་དགའ་རོལ་བའི་རྣམ་འགྱུར་དྲན།།
བདུད་རྩིའི་བསིལ་ཆར་འཛིན་པའི་ལྗང་ལོ་ཡིས།།
མགོ་བོ་དགྱེ་ནས་རྒྱང་གི་ཕུགས་འདུན་འཐུ།།
• 10 •



རྫི་གླུ་སྙན་མོ་རི་ལུང་ཁྲོད་ན་འཕུར།། །
ཁྱོད་ཀྱི་ཞུ་འཕྲིན་མངར་མོ་སྙིང་ལ་བརླན།།
མཚན་སྨག་ནག་པོ་གདུང་སེམས་ལྟར་དུ་འཁྲིགས།།
སྐར་ཚོགས་མང་པོ་མིག་ཆུ་བཞིན་དུ་འཐོར།།
ཁེར་རྐྱང་མལ་སར་འགྲེ་ལྡོག་ལན་མང་བརྒྱབ།།
སྐྱོ་གླུ་ཐན་ཐུན་སེམས་པའི་ངོགས་སུ་བྲིས།།
ཕྱི་ལ་སོང་ན་ཁྲ་ཁྲ་མིག་གི་བདུད།།
ནང་དུ་བསྡད་ན་སྐྱོ་སྣང་ལྷག་ཏུ་འཕེལ།།
ཕྱི་ནང་བར་གྱི་མྱོང་སྣང་སོ་སོ་འདིས།།
མི་ཚེ་འདི་ལ་སྡུག་བསྔལ་ལན་མང་བྱིན།།
སྐྱོ་བའི་མཆི་མ་རེ་རེ་སྐོམ་དུ་འཐུང་།།
སྡུག་གི་སྨྲེ་ངག་རེ་རེ་རླུང་ལ་སྐུར།།
ཡུན་རིང་ཁྱོད་ལ་སྒུག་པའི་དན་རྟགས་སུ།།
དཔྲལ་བའི་ངོས་སུ་གཉེར་རིས་མང་དུ་བརྩེགས།།
སྤྲིན་དང་སྨུག་པ་འཐབ་པའི་རྫ་ལུང་ནས།།
གཡུ་ལོ་རྐང་འཐུང་གར་གྱིས་རྣམ་པར་རྩེན།།
ཁེར་རྐྱང་བསམ་གཞིགས་སྐྱུར་མོའི་བྲང་ཁོང་ནས།།
དངན་པ་གྲངས་མེད་རྒྱ་མཚོའི་རླབས་བཞིན་བསྐྱོད།།
ཉི་མ་ལྷ་སར་ཆོས་ཀྱི་དོན་དུ་འདུར།།
སྙན་ངག་མང་པོ་བྱམས་པའི་སླད་དུ་བྲིས།
མི་ལོ་ཉི་ཤུའི་སྐྱོག་མཚམས་རེ་རེ་ནས།།
ལས་དབང་རྒྱལ་མོས་ཀུ་རེ་མང་དུ་རྩེད།།
རེ་བའི་ཉི་མ་ལོ་ནས་ལོ་རུ་ཕྱིན།།
དྲན་གདུང་སྣང་བ་མཐུག་ནས་མཐུག་ཏུ་ཕྱིན།།
མི་ཚེ་མེ་ཏོག་གཡོ་བའི་ལྡིང་ཁང་ནས།།
བྱང་ཆུབ་སྨྱུག་དགས་སྙན་ངག་རུམ་གང་བྲིས།།
• 11.
•



དུངས་བརྗོད་ལྷུག་ལྷུག
གྲོགས་པོ་ཞིག་གི་ཚབ་ཏུ་བྲིས།
ཟླ་བ་ཚེ་རིང་། (ཟི་ལིང)
༤༤༤༥༦༦༦༦༦༤༦༤༤༤༤༤༤༤༤༤༤༤༤༤༤༤༤༦
གང་དྲན་བྱ་གཞག་གཉེར་བའི་འདུན་པ་མེད།།
གང་འདོད་ཟས་ལ་རོལ་བའི་ཡི་ག་ཆད།།
གང་སྣང་གཏམ་ཞིག་སྨྲ་བའི་སྤོབས་སེམས་དབེན།།
གང་དེས་ཕྱིར་མིག་ལོ་ཟླའི་སྲུབས་སུ་གཏོར།།
གླུ་ཞིག་ལེན་འདོད་བྱེ་བ་བསངས་པར་བྱས།།
མཛའ་མོའི་ཐུགས་དང་འཚམ་མིན་འདང་ཞིག་བརྒྱབ།།
ཅི་བྱེད་མ་ངེས་ཁོ་མོའི་ཕྱོགས་སུ་བལྟས།།
ཕྱིར་དྲན་གླེགས་བམ་ཡང་བསྐྱར་ཐེངས་ཤིག་བཀླགས།།
ཕོ་ལོ་ཉི་ཤུའི་ཐེམ་པར་ཐོལ་གྱིས་བརྒལ།།
རི་ཁྲོད་སྒོམ་པའི་ལས་ལ་སུན་སྣང་འཆོར།།
མཛའ་བའི་གྲོགས་ཞིག་འཚོལ་བར་བྲེལ་ཤ་བསླངས།།
སྙིང་སྡུག་མ་ཁྱོད་དམིགས་པའི་གཏད་སོར་གྱུར།།
ཉིད་ཀྱི་མཛེས་སྡུག་མི་ཁར་རླུང་ལྟར་རྒྱུ།།
དུངས་པའི་རླུང་བུས་བདག་སེམས་ཤུགས་ཀྱིས་གཡོ།།
འུ་ཟུང་ལྷན་འཛོམས་སྨོན་ལམ་ཆེར་བསྔོས་ཀྱང་།།
མཛའ་བའི་གཏམ་ཞིག་གླེང་བའི་སྤོབས་པ་བྲལ།།
*
• 12 •



མྱོས་པས་སྙིང་རླུང་སྟོད་དུ་འཚང་གྱུར་ཏེ། །
མ་བཟོད་སེམས་ཀྱི་འཕྲིན་ཞིག་ལྐོག་ནས་སྤྲིངས།།
སྤྲོས་པའི་སྙིང་གཏམ་མངར་མོ་འོ་མའི་བཅུད།།
འཐུང་བའི་འདུན་པ་ཁྱོད་ལ་རིང་ནས་དཀོན།།
རེ་ཞིག་སྙིང་སྡུག་སྒེག་མོའི་སར་ཅར་ནས།།
དུངས་བརྗོད་སྙན་མོ་རྣ་བར་ལྷུག་ལྷུག་སྒྲོན།།
མི་འཐད་སེམས་ཀྱི་དགོད་སྒྲ་ཆེར་ཕྱུང་ནས།།
བརྙས་ཚིག་རླབས་ཀྱིས་ཁོ་བོ་མཐའ་རུ་དེད།།
ཚིག་མཚོན་མེ་ལྕེས་རང་སེམས་ཐལ་བར་བསྲེགས།།
འོན་ཏེ་བརྩེ་འཛུམ་མིག་ཞགས་ལྷོད་པ་མེད།།།
སེམས་གཅུང་རྨ་ཁ་གསོ་བའི་གཉེན་པོ་རུ།།
ངག་འཕྲིན་མེ་ཏོག་གཉིས་པ་ཡང་བསྐྱར་བསྲིངས།།
དུངས་པའི་མཛའ་གཞས་སྲིད་གསུམ་རྩེར་གཏོར་ཀྱང་།།
སྡང་སྡིག་འཐོར་རླུང་སྔར་ལས་ལྷག་ཏུ་རྩུབ།།
བརྩེ་ཞེན་དྭངས་མོ་དོན་མེད་ས་ལ་བསྟིམས།།
སེམས་ངལ་ལྕི་མོས་མགོ་བོ་ཐུར་ཏུ་དྲངས།།
མཛེས་ལྡན་སྒེག་མོའི་རྗེས་ལ་བསྙེགས་བསྙེགས་ནས།།
གཉིས་གཉིས་བཞི་ཡི་ལོ་ཟླ་སྟོང་བར་བཞུད།།
ཉིད་ཀྱི་བརྩེ་འཛུམ་ལན་གཅིག་མཐོང་བ་མེད།།
ཁོ་བོའི་བརྩེ་ཞགས་སྔར་བཞིན་དམ་དུ་འཁྱུད།།
མི་ཚེའི་བགྲོད་ལམ་ལས་ཀྱིས་མཐའ་རུ་བསྲིངས།།
འགྲུལ་བཞུད་གོམ་འགྲོས་མི་མཐུན་སོ་སོར་གྱེས།།
སེམས་ཀྱི་ལྷ་མོ་རྒྱང་རིང་ས་མཐར་གྱུར།།
བདག་སེམས་ཆུ་སྐྱེས་སད་དང་སེར་བས་བཅོམ།།
སྙིང་གཏམ་རོ་བཅུད་མྱོང་བའི་གོ་སྐབས་བོར།།
བརྩེ་སེམས་བདུད་རྩིར་རོལ་བའི་ལས་དབང་བཅོམ།།



རང་སེམས་སྡུག་བསྔལ་གཞོམ་པའི་བློ་མ་མཆིས།།
ཡིད་ཀྱི་རེ་ལྟོས་འཇའ་ཚོན་བཞིན་དུ་ཡལ།།
རེ་ཐག་ཆད་པའི་འདོད་འདུན་ཐང་ལ་ལྷུང་།།
དུཁའི་ཀི་རྒྱངས་རི་གསུམ་རྩེ་ལ་གཏོར།།
སྐྱོ་བའི་སྨྲེ་སྔགས་ཙོང་ཆུའི་རྒྱུན་ལ་བསྐུར།།
ཅི་ཡང་བྲལ་བའི་ཁོ་བོ་ཤིན་ཏུ་ངལ།།
2002. 6. 4ཉིན་ཟི་ལིང་ནས།
ཁེར་རྐྱང་གི་སྐྱོ་གླུ།
རྟ་ནག་པ་བློ་བཟང་བཟོད་པ། ( མགོ་ལོག)
གསོན་ན་མི་ཁ་མང་བ་འཇིག་རྟེན་གྱི་ཆོས་ཉིད།།
ཤི་ན་མནར་གཅོད་ཅི་འབྱུང་དགེ་སྡིག་གི་ལྕི་ཡང་།།
འདི་དང་ཕྱི་མ་གཉིས་ཀྱི་སོ་མཚམས་སུ་བསྡད་ནས།།
ཡང་དག་ཚད་མ་ཁོ་ནའི་ལམ་བུ་ཞིག་འཚོལ་འདོད།
སྙིང་ནས་བརྩེ་བའི་བྱམས་པ་གཞན་དབང་དུ་གྱུར་སོང་།།
རིང་ནས་འདྲིས་པའི་གྲོགས་པོ་ཁྲེལ་མེད་དུ་ལོག་སོང་། །
འདུས་བྱས་མི་རྟག་འཁོར་བའི་རང་གཤིས་དེ་བསམ་ན།།
ཁེར་རྐྱང་འཚོ་བ་མི་ཚེའི་དབྱར་གཞུང་དུ་སྒོམ་ཆོག །
སྔ་དྲོ་ངེས་འབྱུང་སྐྱེས་ནས་ལྷ་ཆོས་ལ་རེམ་ཡང་།།
ཕྱི་དྲོ་སྙན་གྲགས་འདོད་ནས་མི་ཆོས་ལ་འབད་པས།།
མི་ཡི་ཡུལ་གྱི་འགྲོ་སྟངས་ཉིས་འགལ་དེ་མཐོང་ན།།
• 14 •



འཁོར་བར་ཡིད་རྟོན་མེད་པའི་བསམ་བློ་རེ་འཁྲུངས་འོང་།།
སྙན་མོའི་གླུ་ཆུང་ལེན་བཞིན་འགྲོ་ས་ཞིག་མེད་ལ།།
བྱམས་པའི་ངོ་གདོང་འཚོས་ནས་འདུག་ཐབས་ཀྱང་མེད་པས།།
བྲེལ་འཚུབ་དུ་མ་ཞིག་གི་ཧྲག་བར་ལ་འཚང་ནས།།
རང་གི་བགྲོད་ལམ་ཕྲ་མོ་ཟིན་ཙམ་རེ་བྱུང་ན།།
ཁྱོད་ཀྱིས་བལྟས་ན་ང་ཡི་གཤིས་ཀ་དེ་རྩུབ་འདུག །
ང་ཡིས་བལྟས་ན་ཁྱོད་ཀྱི་བསམ་བློ་དེ་མཁྲེགས་འདུག །
ཡིན་ཡང་ཁྱོད་ལ་དགའ་བའི་དུང་སེམས་ཀྱི་གཞས་གདངས།།
ཁེར་རྐྱང་བུ་ངའི་ཡིད་ཀྱི་ལང་ཚོ་རུ་གྲུབ་འདུག །
རྔོན་པ་གྲི་བཏགས་ཤིག་གི་ཆ་བྱད་ནི་མ་བཟུང་།།
ཇག་པ་རྟ་འདེད་ཅིག་གི་ལས་ཀ་ནི་མ་བགྱིས།།
མི་འདོད་ཁྲེལ་དགོད་བཙན་པོའི་ཁ་རླངས་ཀྱི་འོག་ནས།།
སྤྲང་འཁྱམ་རྟ་ནག་པ་ཡིས་བདེ་བ་ཞིག་མ་རྙེད།།
སྤྲིན་པ་ཕར་བསྐྱོད་ཅིག་གི་རྒྱབ་ལྗོངས་དེ་ཉུལ་ནས།།
དུང་ཟླ་ཚུར་འཁོར་ཞིག་གི་ཞལ་རས་ལ་བསྒུག་ཡོད།།
རེ་ལྟོས་སྟོང་བ་ཞིག་གི་གཉའ་གནོན་དེ་ལྕི་བས།།
ཉམ་ཐག་ལུས་པོ་ཤ་ཟད་རུས་པ་ལ་ཐུག་སོང་།།
སེམས་ཉིད་སྨྱོན་པའི་རྗེས་ལ་ཁྱི་བཞིན་དུ་འབྲངས་ནས།།
ཉིས་བརྒྱའི་འདུལ་ཁྲིམས་བཤིག་པ་གྲངས་ཡོད་ཅིག་མ་ཡིན།།
ཐར་མེད་གཤིན་རྗེའི་གྲོང་གི་འཇིགས་པ་དེ་བསམ་ན།།
ཉེས་ཅན་བུ་ལ་སྐྲག་སྣང་དགུ་བརྩེགས་ཤིག་འཁོར་ཡོང་།
• 15 •



སེལ༔ ས་ཀྱི་སྒྲ་དབྱངས།
མར་ནང་དགེ་མཚན། ( རོང་བོ)
དུས་ཀྱི་གོམ་སྟབས་བར་མེད་མྱུར་དུ་བསྐྱོད།།
ལང་ཚོའི་མཛེས་སྡུག་ཁད་ཀྱིས་རྒུད་པར་ཕྱོགས།།
མི་རྐྱང་སེམས་ལ་འཚུབ་ཆའི་རྦ་རླབས་འཕྱུར།།
མདུན་ལམ་གསར་བའི་ཕྱོགས་ལ་མིག་ཆུ་ཤོར།།
ཁ་ཅིག་གཏན་བདེའི་འོད་སྣང་བསྙེག་ཕྱིར་བསྐྱོད།
ལ་ལས་སྲིད་འབྱོར་མེ་ཏོག་འཐུ་ཞིང་འགྲོ།།
དེ་དག་གང་ཡང་མི་འཁྱོངས་འཁྱམ་པོའི་བུས།།
རྡོག་སྣེ་གང་ལ་གཏད་ཀྱང་སྡུག་བསྔལ་ཉིད།།
ཡོད་ཚད་འཕུར་སོང་སྙམ་པའི་བྲེལ་འཚུབ་ཅིག །
རང་ཉིད་ལུས་སོང་སྙམ་པའི་སེམས་ཚེགས་ཤིག །
དམར་པོ་སྙིང་གི་སྡུག་བསྔལ་ཁ་བོ་འདི།།
མགྱོགས་འགྲོ་རླུང་ལ་བསྐུར་བའི་ཉེར་བསྡོགས་རྩོམ།།
འགྲོ་འདོད་རྡོག་སྣེར་རྡོ་དང་ཚེར་མས་བཀང༌།
འདུག་བསམ་དུས་ཀྱི་འཐོར་རླུང་ཤུགས་ཀྱིས་འདེད།།
རིན་ཆེན་ཚེ་སྲོག་རླུང་ལ་བསྐུར་བ་ལས།།
རྡོ་དང་ཚེར་མ་གཞོམ་པའི་ཐབས་ལ་འབད།།
ཕྱི་རོལ་ནོར་གྱིས་རྒྱུད་ཡང་རྒུད་དུ་ཆུག །
བསམ་བློའི་དཔལ་གྱིས་ཕྱུག་ན་དོན་རེ་ཆེ།།
• 16 •



དུས་རབས་བུ་མོའི་ཐུགས་དམ་སྐོང་བ་ལ།།
ཤེས་རིག་རྒྱུན་ཆ་འཛོམས་པ་ཀུན་ལས་མཆོག །
ང་ཡི་ཡབ་མེས་གདུང་རྒྱུད་གངས་ལ་འབྲེལ།།
ང་ཡང་གངས་ལས་མཆེད་པའི་ཆུ་རྒྱུན་ཅིག །
དུས་ཚིགས་སྐྱ་བོའི་ཡུལ་ལྗོངས་རི་ལུང་ཀུན།།
ལྗང་མདོག་བསྐྲུན་པའི་ནུས་པ་ཅི་ལ་མེད།།
དྭངས་གཙང་ངོ་བོ་ང་ཡི་གཤིས་སུ་གྲུབ།།
སྒྲ་དབྱངས་གསར་བའི་སྙན་གླུ་ལེན་ཀྱང་ཤེས།།
བརྟན་བརླིང་བརྩོན་པའི་བཞུར་རྒྱུན་འཇགས་པ་མེད།།
ཕྱི་རོལ་མི་ལ་ངོ་གནོངས་དགོས་དོན་མེད།།
གསར་བཏོད་རྣམ་པར་བསྒྱུར་པའི་ཕུགས་བསམ་ཡོད།།
རྙིང་ཞེན་དྲི་མ་འཁྲུད་པའི་ནུས་པ་ལྡན།།
ངམ་གྲོག་གཡང་སར་འཛེགས་པའི་སྤོབས་པ་བདོག །
ཞི་བདེའི་རྒྱ་མཚོར་བསྐྱོད་པའི་གོམ་སྟབས་མཆིས།།
སྡིག་སྲིན་ཁ་སྒོ་གདངས་པའི་འཇིག་རྟེན་ནས།།
སྲོག་དམར་འབེན་དུ་འཇོག་པའི་བློ་སྤོབས་ཀྱིས།།
རང་རེའི་མཁྲེགས་འཛིན་བྱེའུ་ཚོགས་དཀྲོགས་པའི་ཕྱིར།།
རི་རབ་རྩེ་ནས་ཀི་རིང་ཡང་ཡང་བཏབ།།
མ་བཅོས་གངས་དཀར་སེམས་ལས་བརྡོལ་བ་ཡི།།
དྲི་མེད་ཆབ་རྒྱུན་དྲག་པོའི་བཞུར་སྒྲ་འདི།།
རིགས་མཐུན་འགྲོ་བའི་བསམ་པའི་རྒྱགས་ཕྱེ་རུ།།
མར་ནང་དགེ་མཚན་འཁྱམ་པོས་སྐྱེས་སུ་བཏེགས།།
• 17 •



དྲན་གྲུ་རླབས་ཀྱི་ཕྲེང་བ།
དིང་ཕྲུག་ རྣམ་རྒྱལ། ( ལྷ་ས）
སྐད་ཅིག་མི་སྡོད་ལོ་ཟླའི་འཁོར་ལོ་ཡི་རྩིབས་ལས།།
བསམ་པ་གངས་ལ་འཁུ་བའི་གཤིས་མཐུན་གྱི་བཤེས་གྲོགས།།
ཡང་ཡང་ཡིད་ངོར་ཤར་བའི་དྲན་གདུང་གི་གླུ་འདི།།
ལྷུང་ལྷུང་ཉལ་འགྲོའི་ཟོལ་གྱིས་རྒྱང་རིང་ལ་བཞུར་སོང་།།
སང་
གཞན་གསོས་བུ་མོས་དུང་བརྡ་ལྷང་ལྷང་དུ་སྒྲོག་ཅིང་།།
རྐང་འཐུང་གཞོན་ནུས་ལྗང་མདོག་རྣ་ཆ་རེ་སྒྲོན་དུས།།
བདག་ཡིད་དཔྱིད་དཔལ་འཇོ་བའི་ཐག་རིང་གི་གྲོགས་པོའི།།
ལྷད་མེད་ས་ལེ་སྦྲམ་འདྲའི་མཛའ་གཅུགས་དེ་དྲན་བྱུང་།།
ཆར་ལྡན་སྒེག་མོ་སྦྲུམ་པའི་ལྡུམ་ར་ཡི་ནང་དུ།།
སྣ་ཚོགས་མེ་ཏོག་འཛུམ་བག་ལྷུག་ལྷུག་ཏུ་གྲོལ་ཞིང་།།
རྐང་དྲུག་བུང་བས་མཚར་སྡུག་གེ་སར་ལ་རོལ་དུས།།
གདམས་པ་རྩེ་གཅིག་གཏད་པའི་གཟུགས་བརྙན་དེ་དྲན་བྱུང་།།
ར་
སྒེག་འཆང་བསིལ་སྦྱིན་དབང་བོས་ཆུ་ཁུར་གྱི་ཀློང་ནས།།
ཕུན་ཚོགས་ལེགས་ལྡན་ཟེར་བརྒྱའི་འཛུམ་མདངས་དེ་གྲོལ་བས།།
ཆུ་རྫོང་ཀུན་དའི་ཚོགས་རྣམས་བྲོ་གར་ལ་རོལ་དུས།།
མགྲིན་གཅིག་སྔ་ལངས་བྱེད་པའི་མཐུན་ལམ་དེ་དྲན་བྱུང་།།
མཐོ་བརྗིད་བྲག་རིའི་སུལ་གྱི་ཐང་ཤིང་གི་འདབ་ལོར།།
དཀར་འཇམ་ཁ་བའི་མེ་ཏོག་མཚར་སྡུག་ངང་བཞད་དུས།།
• 18 •



དྲི་བྲལ་ལྷ་རྫས་ཕན་ཚུན་མགུལ་སྟེང་དུ་སྒྲོན་ནས།།
བྲལ་གདུང་སྙིང་གཏམ་འོ་ཆུ་བརྡོལ་བ་དེ་དྲན་བྱུང་།།
བཟོད་བྲལ་གདུང་བའི་སེམས་བྱུང་གངས་རི་ཡི་སྦུབས་ནས།།
བཤེས་གྲོགས་དྲན་པའི་གླུ་ཆུང་ལྷུང་ལྷུང་གི་དལ་འགྲོ།།
གཞན་ཡུལ་འགྲིམས་པའི་སྐུ་ཉིད་སེམས་ཁོང་གི་ཞིང་སར།།
ལྗང་མདོག་འདས་དོན་ལྡུམ་ར་གསོ་ཕྱིར་དུ་དོངས་ཤིག །
གཞེན་སྐུལ་བུང་བའི་མགྲིན་གླུ།
རྐ་ཕུག ་ པདྨ་དབང་རྒྱལ། ( རྨ་ལྷོ)
རང་སེམས་ཀྱི་ས་གཤིས་གཤིན་པོར།།
ཚུལ་མཐུན་གྱི་སོན་བཟང་ཐོབ་དང་།
ཆོག་ཤེས་ཀྱི་འབྲུ་རིགས་སྣ་ལྔས།།
འཚོ་བ་ཡི་བང་མཛོད་བལྟམས་ངེས།།
ལྔ་རིག་གི་རྒྱ་མཚོའི་མཇིངས་ནས།།
རྣམ་གཡེང་གི་རྩེད་འཇོ་དོར་ཏེ།།
ཡོན་ཏན་གྱི་ཉིང་བཅུད་གཞིབ་དང་།།
མིར་སྐྱེས་ཀྱི་དོན་འགོ་འཁྱོང་ངེས།།
དམངས་དོན་གྱི་འཛིན་མའི་གཞི་རུ།།
རིས་མེད་ཀྱི་སྦྲང་ཆར་ཕོབས་དང་།།
མང་ཚོགས་ཀྱི་བསྔགས་ཚིག་བསེར་བུས།།
སྙན་གྲགས་ཀྱི་བ་དན་བསྒྲེང་ངེས།།
རྩྭ་ཐང་གི་ནང་དམེ་བདུད་ཞགས།།
མཐུན་སྒྲིལ་གྱི་གྲི་ཡིས་ཆོད་དང་།།
བདེ་སྐྱིད་ཀྱི་ན་ཆུང་བུ་མོ།།
ཚེ་གཅིག་གི་སྐྱ་ཡ་ཉན་ངེས།།
ཚན་རིག་གི་སྐྱ་རེངས་བུ་མོ།།
མཐོ་སྒང་གི་ནམ་མཁར་དྲོངས་དང་།།
རྗེས་ལུས་ཀྱི་མུན་པ་སངས་ནས།།
བདེ་སྐྱིད་ཀྱི་ཉི་མ་ཤར་ངེས།།
སྲོལ་ངན་གྱི་ཁྲོན་པའི་གཏིང་ནས།།
རྒྱལ་ཁམས་ལ་ལྟད་མོར་ལྟོས་དང་།།
སད་རྟོག་གི་འཇིག་རྟེན་མཐོང་ཚེ།།
དུས་རབས་ཀྱི་རྐང་རྗེས་ཟིན་ངེས།།
• 19 •



རང་མོས་ཡིད་ཀྱི་འདོད་འཇོ།
(རྩོམ་སྒྲིག་འགན་ཁུར་བ། དཔལ་ལྡན)
ཆིས་པ འི་འཇིག་རྟེན།
ལྷ་འབུམ་རྒྱལ། （ མཚོ་ལྷོ)
ཁྱེད་ཀྱི་རྨི་ལམ་དེ་ཇི་འདྲའི་མཛེས་ཨང
སྤྱི་གཙུག་གི་ནམ་མཁའ་ནི་ཉི་ཟླ་སྐར་གསུམ་རེད་ལ
རྐང་འོག་གི་ས་གཞིའང་རི་ཆུ་ནགས་གསུམ་རེད
ནམ་ཟླ་ཧྲིལ་བོར་མེ་ཏོག་གི་འཇིག་རྟེན་ནས་གནའ་གཏམ་ཞིག་ལ་ཉན་ཆོག་ཅིང་
མི་ཚེ་གང་བོར་རི་རབ་ཀྱི་རྩེ་མོ་ནས་སྙན་ངག་ཅིག་གྱེར་ཆོག
དུས་དེར བརྩེ་བས་ཁྱོད་རང་སུ་ཞིག་ལ་སྡང་དུ་འཇུག་མི་ཕོད།
སྐབས་དེར དུང་བས་ཁྱོད་རང་གང་ཞིག་དང་བཟློག་ཀྱང་མ་ནུས
བདེན་ལུགས་ཀྱི་གོང་བུར་གྱུར་བའི་འགྲོ་བ་མིའི་རིགས
ཞི་བདེའི་ལམ་དུ་སྤྲོ་བའི་སེམས་ཅན་ཐམས་ཅད
བདེ་བའི་སླད་དུ་དོགས་ཟོན་གྱི་ཚེར་མ་འདེབས་མི་དགོས་ལ
ཐོབ་པའི་ཆེད་དུ་གཅམ་བུ་བའི་བརྟུལ་ཞུགས་ཀྱང་འཛིན་མི་དགོས
མ་གྲོས་རང་མཐུན་གྱིས་སྙེག་ཡུལ་གཅིག་ལ་འབད་པ་དོན་ཆེན་དུ་མཐོང་ཞིང
ཁ་ཞེ་གཉིས་མེད་ཀྱིས་མཐར་ཐུག་གཅིག་ལ་དམིགས་པ་འགངས་ཆེན་དུ་རྩིས་
ཁྱོད་ཀྱི་རྨི་ལམ་དེ་ཇི་འདྲའི་ཞིམ་ཨང་
སེམས་མེད་ཀྱི་བཀྲེས་སྐོམ་ནི་ཐག་རིང་དུ་བཀྱེད་ཡོད་ལ
བརྩེ་མེད་ཀྱི་དབུལ་ཕོངས་ཀྱང་ཕྱོགས་བཞིར་ཐོར་སོང
མཆི་མ་ནི་དགའ་བའི་མཆི་མ་ཡིན་ལ
སྨྲེང་བའང་སྐྱིད་ཀྱི་གླེང་བ་རེད
རིང་ནས་ཉེ་སར་སླེབས་པ་ཡོད་ཚད་གྲོགས་པོ་ཡིན་པས
ཁྱོད་ཀྱིས་སྲིད་དུ་རིང་བའི་ཁ་བཏགས་དཀར་པོ་སེམས་ཀྱིས་སྒྲོན་ཆོག
འདི་ནས་རྒྱང་དུ་ཕེབས་པ་ཐམས་ཅད་ཀྱང་སྤུན་ཟླ་ལགས་པས
ཁྱོད་ཀྱིས་སྲིད་ན་དཀོན་པའི་སྐྱེམས་ཆང་ཡིད་ཀྱིས་འདྲེན་རོགས
མ་འཁྱོག་པའི་བཞུད་ལམ་རེ་རེ་གོམ་སྒྲ་ཡང་མོས་ནོན་ཞིང
མ་ནོར་བའི་ལོག་མལ་རེ་རེ་ལྷད་མེད་དྲོད་ཀྱིས་ཟིན་ཡོད
• 20 •



བདེ་བའི་སྣོད་དུ་གྱུར་བའི་མནོ་བསམ་ནི་
ཡངས་པའི་འཇིག་རྟེན་འདི་རུ་འཛོམས་བྱུང་ལ
དཔའ་བའི་དཔུང་དུ་སྦྲེལ་བའི་སྙིང་ཆུང་ཡང་
མཛེས་པའི་ཡུལ་གྲུ་འདི་ནས་འཕྲད་བྱུང་བས
དུས་ཚིགས་ཀྱི་འགྱུར་བ་ཇི་འདྲ་མང་ཞིང
ལོ་ཟླའི་འགྲོས་ཡུན་ཇི་ལྟར་རིང་ཡང
ཉེས་པ་ཐམས་ཅད་བློས་བཏང་ཟིན་པའི་གོ་རྟོགས་ཁྲོད
དགེ་བ་ཡོད་ཚད་སྙིང་གར་འཆར་བའི་སེམས་བྱུང་སྨིན
ཁྱོད་ཀྱི་རྨི་ལམ་དེ་ཇི་འདྲའི་སྙན་ཨང་
ཆེན་པོས་གཉའ་ནས་གནོན་པའི་གདུག་རྩུབ་དེ་མེད་ལ
ཆུང་བས་ཞབས་ནས་འདྲེན་པའི་སྡུག་བསྔལ་དེ་ཡང་མེད
འབྲོག་ཐང་དུ་ཟད་དུ་མེད་པའི་འོ་ཞོས་སྣུམ་ཞིང
ཞིང་ཐང་དུ་འགོག་ཏུ་བྲལ་བའི་ལོ་ཏོག་གིས་ཁེབས་པའི་
ཡུན་རིང་རེ་ཞིང་ཡུན་རིང་སྒུག་པའི་ཞིང་ཁམས་འདི
མིང་སྲིང་ཚོའི་རྩེད་རྭ་རུ་འདོད་ལ
སྙན་ངག་པའི་གླིང་གར་བཞེངས་སྙམ་
ཡིད་རྟོན་བྱས་ཆོག་པའི་གསེར་ཁྲི་རེ་རེ་ན
ཕྱག་གསུམ་འཚལ་འོས་པའི་བླ་མ་དང་ཕ་མ་ལྷོད་ཀྱིས་བཞུགས་ལ
བཀའ་དྲིན་ཞུ་ཆོག་པའི་མཛད་པ་སོ་སོའི་ཁྲོད
ལན་གསུམ་མཇལ་འོས་པའི་བྱམས་དང་སྙིང་རྗེ་ངང་གིས་འཁྱིལ
ཉིན་མཚན་དུས་དྲུག་གི་གཡེར་བག་ནང་
ལས་དབང་ལ་ལེ་བདའ་གཏོང་མི་དགོས་པར
ལས་དབང་གིས་ལས་དབང་ལ་རྒོལ་བའི་སྙིང་རུས་ཀྱི་སྦྱིན་པ་
ང་ཁྱོད་དབྱེར་མེད་དུ་སྤྱི་སྙོམས་ཀྱིས་གནང་ཡོད་
རེད་ཡ རྨིས་པའི་འཇིག་རྟེན་དེར
གསུང་སྐད་སྟོང་གི་སྙན་འཇེབས་ངོམ་ས་ཡིན་པས
ངག་སྒོ་ཡངས་པོར་ཕྱེས་དང་འདུན་པ་དགུང་དུ་འཕྱུར་ངེས
རྨིས་པའི་འཇིག་རྟེན་དེར
ཉམས་སྣང་ཁྲི་ཡི་དབང་ཐང་གྲོལ་ས་ལགས་པས
མོས་པ་ཕྱོགས་སུ་གཏོར་ལ་རེ་བ་རིང་ནས་འབར་འོངས་
• 21 •



མི་ཚེའི་སྙན་ཞུ།
ཀླུ་ཚང་སྨྱུག་རྩེན། ( རྨ་ལྷོ)
མི་ལོ་སུམ་ཅུའི་རིང་ལ
འཇིག་རྟེན་འདིའི་ལྷིང་འཇགས་ཀྱི་མཐའ་ལ་ཉན་
མི་ལོ་སུམ་ཅུའི་རིང་ལ
སྒྲ་དབྱངས་གསར་བ་ཅི་ཡང་ཐོས་མ་བྱུང
B
འཚོ་གནས་ཙམ་པོ་བའི་ལས་བགོས་ལྟར
རྣོ་ལྕགས་ཀྱི་ཕོར་བ་འདིའི་དོན་ལ
ང་ཚོར་རྒྱལ་ཕམ་གྱི་དབྱེ་བ་དང
ཡང་ལྕི མགྱོགས་ཁྱད་ཤོར་སོང
དཀོན་མཆོག་ལགས ཁྱེད་ཀྱི་ཐུགས་དང་འགལ་བ་ཅི་མཆིས་
གོ་སྐབས་ཤིག་གི་ཀུ་རེ་ཙམ་དུ་ངོས་བཟུང་ན་
དཀོན་མཆོག་ཁྱེད་ཧ་ཅང་བླུན་ནོ
གོ་ཐོས་སུ་ཁྱེད་ལ་བདེ་སྡུག་གི་ཚོར་བ་མེད་སྐད
ང་ཚོར་མཚོན་ན་གྲིབ་གཟུགས་ལའང་ཚོར་བ་ལྡན་
བྱེའུ་ཆུང་བསམ་མེད་འགའ་ངའི་གྲིབ་གཟུགས་སྟེང་བབས་པས
སྡེར་ཤུལ་དག་ལས་ཟུངས་ཁྲག་བརྡོལ་ཞིང དེའང་ཤིན་ཏུ་དམར་
ན་ཟུག་ཟེར་བ་ཁྱེད་ཀྱིས་ཇི་ལྟར་རྟོགས
བས་པས
དཀོན་མཆོག་ལགས གཙང་པོ་ནི་རྒྱང་ལ་བཞུར་དུ་ཆུགས
རི་རབ་ལྟ་བུའི་ཁྱོད་ལ་འདིའི་ཕྱོགས་ནས་བདེན་ཁ་མེད།
D
ང་ཚོ་ལ་ལས་རྒྱུ་དང་བསྣོགས་རྒྱུ་མང་བ་འདི
ཧ་ཅང་ཁོམ་དྲགས་པས་མ་ཡིན་ལ ང་ཚོ་སྔོན་ཐོན་ཞིག་ཏུ་
• 22 •



གྱུར་བའང་ག་ལ་ཡིན ཁ་རྒྱབ་ལག་པས་མ་སུར་ན
བྱིས་པ་སྣབས་ལུག་འདི་ཚོ་ལྷག་པར་ཡིད་དུ་འོངས་
དཀོན་མཆོག་ལགས འཁོར་བའི་ཆོས་ཉིད་འདིར
གནས་ལུགས་ཟབ་མོས་ཕྱུག་པ་ཁོ་བོས་རྟོགས
E
“བྱ་མོ་སྔའམ་བྱ་སྒོང་སྔ?” ་
དཀོན་མཆོག་ལགས རྟོག་གེ་བ་ཁ་ཤས་ཀྱིས
ང་ཚོར་འདི་ལྟར་སྐྱེ་བའི་སྔ་གཞུག་འདྲི་
ནམ་རྒྱུན་འདི་ལྟར་ཅོ་འདྲི་བྱེད
འདི་ལྟར་མདེའུ་མེད་པའི་བོའུ་སྟོང་རྒྱག
མེ་མདའ་མེད་པའི་ང་ཚོས ཡུན་རིང་ལ
ཨམ་གཙིགས་བསྡམས་ཤིང་མཆི་མ་མིད་
ཡུན་རིང་ལ ཁྱེད་ཀྱིས་གནང་བའི་མདེའུ་དག་ལ་བལྟས་ནས་མིག་ཆུ་ཤོར
F
དཀོན་མཆོག་ལགས རྩྭ་ཐང་འདིའི་ཕ་མཐའ་ན་
བདག་ལ་རང་ཉིད་ཀྱི་ལུག་ཁྱུ་མེད་པ་མིན
རི་རབ་ཁ་ཤས་ཀྱི་ཁོངས་གསེང་དུ་
གསེར་གྱི་དཀོན་མཆོག་གྲངས་མེད་བཞུགས་པ་
གཞན་ལ་ལྷ་སྒྲུང་ཙམ་དུ་ཟད།
G
དཀོན་མཆོག་ལགས དོ་ནུབ་ཁྱེད་ངེད་ཚང་གི་མགྲོན་པོ་ཡིན
“ཁྱེད་ཀྱིས་པི་ཙི་གཅིག བདག་གིས་པི་ཙགཅིག
འུ་གཉིས་ཀྱིས་བདུད་རྩི་འདི་གཙང་བཞེས་བྱེད”
བདེ་སྡུག་གི་ཚོར་བ་མེད་པའི་ཁྱེད་
འདི་ཙམ་གྱིས་བཟི་བ་ག་ལ་སྲིད གཏན་ནས་མི་སྲིད
H
དཀོན་མཆོག་ལགས ཕྱི་རོལ་ན་ཨེ་ཙིའི་ནད་ཀྱིས་རུལ་དྲི་ཁ་བའི་
དམག་དཔོན་ཞིག་གིས་སྐད་ཅོར་རྒྱག་གྱིན་འདུག
༢༠༠༡ ལོའི་ཟླ༩བའི་ཚེས༢༩ཉིན།
• 23 •



འགུལ་བཞིན་པའི་གངས་རི།
གཉན། (ཟི་ཁྲོན）
ཁྱོད་རང་ས་ཆེན་གྱི་སྟེང་དུ་འབྱོར་ཕྱུག་གི་ལྗོན་པ་ཡིན་པའི་ཚེ་ན
ཁྱོད་རང་སྐྱེ་འགྲོའི་སེམས་ཁོང་ན་བརླན་ཞིང་གཤེར་བའི་དུས་སུ་
ཁྱོད་རང་ས་སྒང་གི་ལྟེ་བར་སྣུམ་བཅུད་ཀྱི་སྐྱེད་ཚལ་དུ་འཁོད་སྐབས
ཁྱོད་ཀྱི་མེ་ཏོག་གི་རྟོགས་བརྗོད་ཀྱང་འོད་དུ་འཚེར
མིའི་རིགས་ཀྱི་རྨི་ལམ་དང
མཚོ་ཆེན་པོའི་སྟོང་བསམ་འཇགས་ཐབས་བྲལ་ནའང
ཁྱོད་རང་ཁྱོད་ལ་ཐོབ་པའི་ཆོ་ལོ་དང་
མཐོ་ནས་མཐོ་རུ་བརྩེགས་པའི་ང་རྒྱལ་གྱི་བཙན་རྫོང་དབུས
ཇི་སྲིད་དུ་ནག་ནོག་བསྒོ་མ་མྱོང་བའི་ཁྱེའུ་ལྟར
རང་ཉིད་ཀྱི་མཛེས་སྡུག་དང་རྨི་ལམ་ལ་རོལ་དྲགས་པས་
སང་ཉིན་གྱི་ཉི་ཤར་དང་ཉི་ནུབ་ལ་བསམ་བློ་བཏང་མ་མྱོང
ང་
ནམ་མཁའ་ཇི་འདྲའི་གཡའ་དག་པའི་དབང་དུ་བཏང་རུང་
གློ་བུར་གློ་བུར་དུ་
རླུང་ཆེན་ཆར་དྲག་བརྡོལ་ངེས་པའི་ཆོས་ཉིད་སེམས་སུ་ཤར་རྒྱུ་ན
དབྱར་ཀ་ཇི་འདྲའི་མཛེས་པའི་དབང་དུ་བཏང་རུང་
ག་ལེར་ག་ལེར
ཁ་འཁྱག་གཏིང་འཁྱག་གི་དགུན་ཟླ་བསླེབས་འོང་བ་ཡིད་ལ་འཁོར་རྒྱུ་ན
ཁྱོད་ཀྱིས་རང་གི་གླེགས་བམ་ལས་མཐུག་པའི་ཁ་སང་ལ་དོ་སྣང་བྱས་ཆོག
ཁྱོད་ཀྱིས་རང་གཤིས་ལ་དེ་བས་དཔའ་ངར་བྱུགས་ཆོག
དུས་ཚོད་ཀྱི་འཕུར་སྐྱོད་གློག་བཞིན་ལམ་ལམ་འཁྱུག་ནའང
ཁྱོད་རང་ས་སྲོད་ཀྱི་ཉམས་དམས་ལྟར་
འཇིག་ཅིང་འགྱེལ་བའི་སྐད་ཅིག་མར
ཡང་བསྐྱར་འཇིག་བསྐུར་སྤྲ་མིའི་དུས་ཚིགས་ལ་ཕྱི་ནུར་བགྱིས་པ་
བདག་གི་འཕར་ལྡིང་བྱེད་ཀྱིན་པའི་སྙིང་གིས་བཟོད་ཐབས་བྲལ
• 24 •



ཁྱོད་ཀྱི་སྐོམ་གདུང་གི་མིད་པ་འགགས་པའི་དུས་ཚིགས་རེ་རེར
ཁྱོད་ཀྱི་གཉོམ་དྲགས་པའི་བླ་སྲོག་གི་ཁྲག་རྩ་འགུལ་ཐེངས་རེ་རེར
རྒད་པོ་ཚོས“སྙིང་རྗེ— སྙིང་རྗེ”ཞེས་འོ་རེ་བྱེད་ཅིང
གྲྭ་བ་ཚོས་དབུགས་ལྒང་ལྟ་བུའི་སྤོབས་པ་ཁྱེར་ཏེ་ཁྱོད་རང་སྐྱོབ་པར་རྩོམ
འད
ཁྱོད་ཀྱི་རྐང་འོག་ནས་ཆུ་བཞིན་བཞུར་བའི་དཀའ་ཚེགས་ཡོད་ཚད་
ཚེ་རབས་ནས་ཚེ་རབས་ལ་བརྒྱུད་པའི་སྦྱོང་བརྡར་ཡིན
ཁྱོད་ཀྱི་མགོ་ཐོག་ནས་སྨུག་པ་ལྟར་སངས་པའི་མུན་ནག་གི་འཐབ་རྩོད་མཐའ་དག
སང་ཉིན་ནས་སང་ཉིན་དུ་བསྲིངས་པའི་མ་འོངས་པའི་ཉམས་མྱོང་ཡིན་
ཁྱོད་ཀྱིས་སྐྱོ་ངལ་གྱི་དབུགས་ཁ་ལྷེམ་ལྷེམ་དང་རྔུལ་ཆུ་ཁྲོམ་ཁྲོམ་སྒོས
རང་ལུས་ཀྱི་གསོན་ཤུགས་དྲུད་ནས་ཕྱིར་འོང་བའི་ལོ་རབས་དེ་
ཁྱོད་ཐག་རིང་ཐག་རིང་ལ་འགྲོ་བར་རྩོམ་པའི་ཐོག་མའི་རྟ་ཚིགས་ཡིན
དེ་ལྟ་ནའང ཚེས་ཐོག་མའི་འགྲུལབཞུད་ནི་ཇི་འའདྲའི་བློས་ཐུབ་དང་
ཇི་འདྲའི་ཡིད་དུ་འོང་བ་ལ་ཨང་
སྨོན་ལམ་ཁྲི་ཕྲག་འཁུར་བའི་ཚེ་སྲོག་གི་དཔུང་ཁག་རིང་མོ
གཞོམ་གཞིག་བྲལ་བའི་དཔའ་ངར་ཞིག་གིས་སྡོམ་གྱིན་སྡོམ་གྱིན་
རང་ཉིད་རང་གིས་མདུན་ནས་མདུན་དུ་འཁྲིད་པར་བྱེད
གཞུང་དྲང་གི་གྲོགས་པོ སྙིང་ཉེ་བའི་སྤུན་ཟླ བྱམས་ལྡན་གྱི་མ་ཡུམ་དག་ཡ
ལམ་ཆེན་གྱི་སྟེང་དུ་ང་ཚོ་ནམ་ཡང་མི་འབྲལ་བར་གྱིས
སྙིང་ཁ་ཆོས་ཀྱི་འཁོར་ལོ་ན
དམ་པོར་བཅིངས་བའི་ཡིད་ཆེས་དང་ཕྱི་ཐག་མི་ལྷོད་པར་འཚལ
བསིལ་འཇམ་འོད་སྟོང་འཁུར་བའི་དཔྱིད་ཀ་དལ་མོར་བསླེབས་བྱུང
ང་ཚོས་དཔྱིད་ཀའི་དཔལ་ཡོན་ཁྲོད་གོམ་མཚམས་ཡེ་ནས་འཇོག་མི་སྲིད་ལ
ཅི་ཞིག་འཚོལ་བར་བྲེལ་བའི་རྡོག་སྒྲ་ནམ་ཡང་ཐག་ཐག་བྱེད
འཇིག་རྟེན་གྱི་སྐྱེ་འགྲོ་མཐའ་དག་བདེ་སྐྱིད་ལ་རོལ་དུས
ང་ཚོའི་ལག་ཟུང་ཡང་རང་དབང་གི་སྲོག་རྟ་ལ་འཁྱུད་དུ་འཇུག་རོགས
ང་ཚོའི་མགོན་དང་གཉེན་ནི་རང་ཉིད་དེ་
འཇིག་རྟེན་གྱི་བདེན་པ་དང་ཞི་བདེ་ཡང་ང་ཚོའི་ཡིན་
• 25 •



ལམ་ལ་རྒྱ་
ས་བསམ་
ལམ་ལ་ཆས་པའི་གྲོགས་པོ་ཚོ་གཡའ་དག་པའི་ཕུགས་བསམ་ལྡན་མཁན་ཡིན
ལམ་ལ་ཆོས་པའི་སྤུན་ཟླ་ཚོ་རྣོ་ཞིང་དབལ་བའི་སྤོབས་པ་ལྡན་མཁན་ཡིན
ཨཱ སོས་དལ་གྱི་གཟའ་ཉི་མར
བདག་གི་རུས་མཐུན་ཚོས་བློ་ཁོག་དང་སེམས་རྒྱ་ཆེས་ཆེར་བསྐྱེད་དེ
འཚོ་བའི་བདེ་སྐྱིད་ཀྱི་ཆེད་དུ་ངལ་རྩོལ་གྱི་ཁྲུས་ལ་ཞུགས་བྱུང
རྫས་འགྱུར་གྱིས་ས་རྒོད་ཀྱི་ཞལ་རས་ལ་སྣུམ་ཚོན་བྱུགས་དུས་
ང་ཚོས་རང་ཉིད་འཚོལ་ཞིང་བཙལ་བའི་ངང་ཚུལ་དེ་ཇི་འདྲའི་རྔམ་བརྗིད་ལྡན་ཨང
མེ་ཏོག་ཚོམ་བུ་ཚོམ་བུ་ལྟ་བུའི་བུ་ཆུང་ཁྲི་ཕྲག
ཕྱོགས་གང་རུང་ནས་ཕུགས་བསམ་གྱི་སིལ་སྙན་འཁྲོལ་ཞིང་འོང
སྤང་ལྗོངས་ལ་སུ་ཞིག་གིས་སྟོབས་ཤུགས་བསྩལ་བྱུང་
བདག་གི་ཕ་ཡུལ་གྱི་སྙིང་ཉེ་བའི་མི་རྣམས་ཡ
ང་ཚོའི་མདུན་ལྗོངས་ནི་ཇི་འདྲའི་ཁོད་ཡངས་ཨང
འདི་ནི་རྨི་ལམ་རྗེས་ཀྱི་མངོན་སུམ་ཡིན
འཇིག་རྟེན་གྱི་ཟུར་ཞིག་ན
ཚན་རིག་གིས་ང་ཚོར་ཉན་ནས་ངལ་གསོ་བརྒྱབ་ཡོད
རྒྱ་ཆེན་མང་ཚོགས་ལ་འཆད་ཆོག་པའི་གཏམ་རྒྱུད་ནི
རང་དབང་གི་བདེ་སྐྱིད་ཡིན་ན་
ཕ་ས་ཕ་ཡུལ་གྱི་མི་དག་རེ་སྒུག་ཆེ་ས་དངོས་ཡོད་འཚོ་བ་ཡིན་ན་
ང་ཚོར་སུན་སྣང་མེད་ལ་སྟོང་བསམ་མེད
ང་ཚོ་ང་ཚོའི་ཆེད་དུ་རི་སྒུལ་སྒུལ་དང་མཚོ་སྐྱོམ་སྐྱོམ་བྱེད་པར་མོས
ཁེར་རྐྱང་གི་སྦྲ་ནག་ས་སྒང་གི་ཟེ་བ་ནས་འགུལ་ཙམ་བྱས
ངའི་རུས་མཐུན་ཚོས་ཚེ་སྲོག་དང་བློ་གྲོས་ཀྱི་དཔལ་འབར་བསྣམས་ནས
བླུན་རྨོངས་ལྟ་བུའི་ཕོ་བྲང་གི་ས་རྡུལ་སྙན་ངག་གིས་ཕྱིས་
ས་སྲོད་ཅིག་དཀའ་ཁག་གིས་ཕར་བསྐྱལ་རྗེས་
ཞོགས་པ་ནི་ང་ཚོའི་འདོད་བློ་དང་འཚམས་པའི་དུས་སྟོན་ངོ་མ་ཡིན
2001.6.7
• 26 •



ས་སྲོས་སླེབས་བྱུང༌།
-----
ལྡོང་ཕྲུག （ མཚོ་ལྷོ)
ས་སྲོས་དེ འཁྱག་སིབ་སིབ་ཀྱི་སེམས་འགྱུའི་ཀློང་ནས་ག་ལེར་སླེབས་ཤིང
ས་སྲོས་དེ སྟོང་ལྷང་ལྷང་གི་དྲན་པའི་ཁྲོད་ནས་རྒྱུན་བསྲིངས་བྱུང
རྒྱང་རིང་གི་གནམ་མཐའ་ན སྔ་མོའི་ངག་རྒྱུན་གྱིས་ཕྱུག་པའི་སྐར་མ་མཛོ་འདོགས་དེ་
ཧ་ཅང་ཁེར་རྐྱང་དང ཧ་ཅང་ཉམ་ཆུང་གིས་ཤར་དུས །
ཁུ་བྱུག་གི་སྨྲེང་གླུ་གཉོམ་པོ་དེ་ཡང མུན་ནག་གི་མཆེ་བའི་བར་ན་འདར་སིག་སིག
ས་སྲོས་ནི ཚེ་སྲོག་གི་ཆེས་སྐྱོ་བའི་དུས་ཚིགས་ཡིན་ནམ
ས་སྲོས་ཀྱི་དུས་སུ་རྒྱང་རིང་གི་གཉེན་ཉེ་དྲན་མཁན་དེ་དག་
ཆེས་འཁྱགས་པའི་རྨི་ལམ་གྱི་ རྡོ་བ་སྒྲུག་མཁན་ཤ་སྟག་རེད
ད་དུང་སྙན་ངག་གི་སྐྱུར་ཁ་མྱོང་མཁན་དེ་ཚོ་ཡང
གནམ་སའི་བར་ན་གྲོགས་མེད་ཁེར་རྐྱང་དུ་ལུས་པའི་སྨྱོན་པ་འབའ་ཞིག་རེད
གཙང་འགྲམ་གྱི་ལྷིང་འཇགས་དང་ལྗོན་གསེབ་གྱི་མཁའ་དབུགས་ཁྲོད
ངས ཁུ་སིམ་མེར་ས་སྲོས་ཀྱི་དབུགས་རྒྱུ་ལ་ཉན་ནས་བསྡད
རོལ་དབྱངས་ལ་ཉན་ནས་བསྡད།
ང་ལ་མཚོན་ན ས་སྲོས་ནི་ཚེ་སྲོག་གི་ཀུ་རེ་ཐེངས་ཤིག་རེད
ས་སྲོས་ཀྱི་ཁྲོད་ནས ངས་འཚོ་གནས་ཀྱི་གསང་བ་བཀླགས་ཤིང
བདེན་ལུགས་ཀྱི་ཕམ་ཁ་དང རྣམ་ཤེས་ཀྱི་མནར་གཅོད་ཀྱང་རྟོགས་སོང
ངས་ས་སྲོས་ཤིག་དྲན་བྱུང ལོ་ངོ་སྟོང་ཕྲག་སྔོན་གྱི་ས་སྲོས་ཤིག་དྲན་བྱུང
རིགས་རྒྱུད་ཅིག་གི་འབོད་སྒྲ་ཉམས་ཤིང་དཔུང་ཚོགས་ཤིག་གི་རུ་དར་འགྱེལ་བའི་
ས་སྲོས་ཤིག་དྲན་བྱུང་
དེ་དུས ཁེར་རྐྱང་གི་རྒྱལ་སྲས་ཤིག་ཀྱང་དེ་དགོང་གི་ང་དང་འདྲ་བར
བརྣག་པར་དཀའ་བའི་ས་སྲོས་ཀྱི་མཁའ་དབུགས་ཁྲོད་ནས་ག་ལེར་རྒྱང་དུ་འཁྱམས་
སྐྱ་རེངས་ཤིག་གི་རྔམ་བརྗིད་དང ཞོགས་པ་ཞིག་གི་ཟིལ་ཤུགས་དྲན་བཞིན་རྒྱང་དུ་འཁྱམས་
• 27 •



འཇམ་ཐིང་ཐིང་གི ས་སྲོས་ཀྱི་དབྱངས་རྟའི་ཁྱོད
ངས རྒྱུ་ནོར་གྱི་ཟིལ་ཤུགས་དང་དབང་ཐང་གི་ཁ་སྟབས
འཁོར་བའི་འདམ་རྫབ་དང་ཐོབ་ཤོར་གྱི་སྐྱུར་ཁ་
རེ་རེ་བཞིན་ཉམས་སུ་མྱངས་ལ ད་དུང
མུན་ནག་གི་ཧམ་སེམས་དང་མཚན་མོའི་ལྐོག་གཡོ་ཡང་གསལ་བོར་མཐོང་བྱུང
ས་སྲོས་ནི ཡོད་ཚད་གསལ་ལེར་འཆར་བའི་མེ་ལོང་ཞིག་ཡིན་ནམ
ས་སྲོས་སུ རླུང་བུ་ལྡང་བྱུང་
རླུང་བུ ངའི་སེམས་པ་བཞིན་འཁྱག་སིབ་སིབ་ངང་ལྡང་བྱུང
འཁྱག་སིབ་སིབ་ཀྱི་ས་སྲོས་ཀྱི་རླུང་བུའི་ཁྲོད་ནས
ངས མིག་ཟུང་གཞན་ཞིག་རྙེད
མིག་ཟུང་དེ་ལས ངས་ཉམས་དམས་ཀྱི་གྲིབ་བརྙན་དང་
འཆི་བདག་གི་གོམ་སྒྲ ཡང་ན་རིང་མིན་འབྱུང་འགྱུར་གྱི
མིའི་རིགས་ཀྱི་འཚོ་གནས་ཀྱི་ཉེན་ཁ ཡོད་ཚད་མཐོང་བྱུང
ས་སྲོས་སུ རབ་རིབ་ཀྱི་གནམ་སའི་བར་སྟོང་འདི་ནས
ངས སྙིང་ཐག་པ་ནས་ཀི་རིང་ཞིག་བཏབ་ན་འདོད
གནའ་སྔ་མོའི་པོ་ལ་ཐུT)དང་ཧོ་ལ་ཁའེ་ལི་ཐེ2
ས་སྲོས་ཀྱི་དྲན་པའི་ཁྲོད་ཇི་འདྲའི་སྐྱོ་མྱོང
དེ་དགོང་ནི དུས་རབས་ཉེར་གཅིག་པའི་ས་སྲོས་ཤིག་རེད
མཁའ་དབུགས་རབ་རིབ་ཀྱི་ས་སྲོས་ཁྲོད
བཟོ་ལས་ཤེས་རིག་གི་ཀླན་ཀ་དང་མིའི་རིགས་ཀྱི་བྱས་ཉེས
ཡོད་ཚད་མུན་པ་དང་འགྲོགས་ནས་འཚང་འོང་སྟེ
ཉམ་ཆུང་གི་ཚེ་སྲོག་དང་བསམ་གཞིགས་ཀྱི་མེ་སྟག་བསྣུབ་ལ་ཉེ
འདི་ལྟར ང་རང་ས་སྲོས་ཀྱི་དྲན་པའི་ཀློང་ནས་གཉོམ་དུང་ངེར་གནས་
，
ས་སྲོས་ནི ཚེ་སྲོག་ལ་ཉམས་སད་ལེན་པའི་དུས་ཚིགས་རེད
ས་སྲོས་ནི བསམ་གཞིགས་ཀྱི་ཁུར་བོ་ལྕི་བའི་བར་བསྐལ་རེད
མཆན:22གནའ་བོའི་ཞི་ལའི་མཚན་ཉིད་རིག་པ་བ་གཉིས་ཡིན།
• 28 .



ཟླ་ལྔ་བའི་རླུང་བུ།
གེ་སར། (མཚོ་ནུབ)
དུས་ཚིགས་ཀྱི་ངོ་གདོང་ཧྲིལ་བོ་ས་རྡུལ་གྱིས་གཡོགས་
གུ་དོག་པའི་བགྲོད་ལམ་ཞིག་མི་སེམས་ཀྱི་གཏིང་ལ་བྱིངས་
སྐྱོ་སྣང་གི་རི་མོ་གྱ་གྱུ་སྡོམ་དྲ་བཞིན་གང་སར་བསྣོལ་ནའང
ཁྱོད་ཀྱི་རྒྱ་ཆེ་བའི་བསམ་བློ་ལས་ངས་གསང་རྒྱ་གཞན་མི་རྙེད
ཐ་སྙད་ཀྱི་ཚིག་དུམ་ཀློང་དུ་ཁྱོད་དྲན་པའི་གདུང་སེམས་སྤུངས་ཤིང
ཟླ་ལྔ་བའི་རླུང་བུ་གསེབ་ཏུ་མྱ་ངན་གྱི་འོ་དོད་བསྐུར་ཡང་
རེ་བའི་ཨ་ལན་ཞིག་ཐོས་རྒྱུ་ནི་ཉིན་མོའི་སྐར་མ་བཞིན་ཉག་ཕྲ་ཨང་
དུས་ཚིགས་འདི ཚ་སྨྱུག་དང་ཚ་སྨུག་འཐབ་པའི་གཡུལ་ས་འདྲ་
སྐོམ་པས་མནར་བཞིན་པའི་བགྲེས་སོང་སྨྲ་ར་ཅན་ཞིག་དང་འདྲ་
དུས་ཚིགས་འདིའི་སྐོམ་གདུང་གི་ཁྲོད་ནས ཚ་སྨུག་གི་ཀློང་ནས
ངས་ཁུ་བྱུག་གི་གསུང་སྐད་དེ་སྙན་པོར་མ་བཟུང་ལ
ངས་ཕྱེ་ལེབ་གྱི་བྲོ་གར་དེ་སྡུག་པོར་མ་མཐོང་
ལྷག་པར་དུ ཡིད་དུ་འོང་བའི་འདས་དོན་དག་བསམ་ན་
ངའི་སྙིང་རླུང་གི་སྟོད་ལ་ཟུག་གཟེར་ལངས་ཤིང་
ངའི་དྲན་འཛིན་གྱི་ཀློང་ལ་སྤྲིན་ནག་འཁྲུགས་བྱུང
ཟླ་ལྔ་བའི་རླུང་བུ ངའི་རུས་གསེང་དུ་ཤུར་ཤུར་ངང་ལྡང་ཞིང
གདུང་འབོད་དང་མྱ་ངན་གྱི་མཆི་མ་འཁྱེར་ནས་ཐོན་དུས
དུས་ཚིགས་འདིའི་ལྟག་རྒྱབ་ན རྐང་ཐང་དུ་དག་ཞིང་ལ་བགྲོད་པའི
རྣམ་དག་གི་དྭངས་གཙང་གི་ལམ་འགྲོ་བ་ཅི་ཙམ་ཡོད
ཟླ་ལྔ་བའི་རླུང་བུ ཁྱོད་ནི་ཁོ་བོའི་མི་ཚེ་འདིའི་མགྲོན་པོ་ཞིག་ཡིན་ནམ
ཡང་ན སྨིན་བཞིན་པའི་དུས་ཚིགས་འདིའི་གསང་རྒྱུ་གྱེར་མཁན་ཞིག་ཡིན
བདག་གི་མེ་རི་ལྟ་བུའི་མཚོ་རླབས་ལྟ་བུའི་སེམས་ཀློང་དུ་
ཁྱོད་ཀྱིས་བསིལ་ཟེར་རེ་དང་ལྷིང་འཇགས་ཀྱི་ཚོར་བ་རེ་སྟེར་ག་ལ་ནུས
ད་ནི ཉིན་མཚན་གཉིས་ཀྱི་སྦྲེལ་ཐིག་སྟེང་ནས
• 29 •



བདག་གིས་སྐྱོ་གདུང་གི་འཁུར་བོ་ཞིག་དྲུད་ནས་མུ་མེད་དུ་བགྲོད་དགོས་བྱུང
ཟླ་ལྔ་བའི་རླུང་བུ རྐྱེན་ངན་དབྱིངས་སུ་སྒྲོག་པའི་གླུ་བ་ཁྱོད་
བདག་གི་ཨ་མའི་དབུ་སྐྲ་དཀར་པོར་བྱིལ་བྱིལ་གཏོང་བཞིན
མ་ཎི་འཁོར་ལོའི་དབྱངས་འགྲོས་དེ་ཉིད་སྙན་དུ་སྒྲོན་ཞོར
མཚན་ཐུབ་མར་མེའི་འོད་རླབས་དམར་པོ་མིག་གིས་འཚོ་བཞིན་
ཁྱོད་ཉིད་འཇིག་རྟེན་གྱི་ཟ་ཟུར་ཡོངས་སུ་དལ་དལ་སྒོས་ལྡང་རོགས
ད་དུང འཇིག་རྟེན་ཕ་རོལ་གྱི་ཕ་རོལ་ཀུན་ཏུ་འཛེམ་མེད་དུ་ལྡང་རོགས
བདག་གི་བར་དོ་ཁམས་ཀྱི་ཕུ་བོའི་ཁོར་ཡུག་ཏུ་བསིལ་བསིལ་ངང་ལྡང་རོགས
ཟླ་ལྔ་བའི་རླུང་བུ ཕུ་ནུ་གཉེན་ཉེ་ཚོས་མིག་ཆུས་སྦགས་པའི་ལག་རས་སྐྱ་བོ་ཞིག
ཟླ་ལྔ་བའི་ཚ་སྨུག་གི་ཀློང་དུ་ལྷབ་ལྷུབ་ངང་འདར་བཞིན་འདུག་ལ
ཟླ་ལྔ་བའི་ལོ་ཏོག་གི་སྙེ་མའི་གསེབ་ནས་ལྷབ་ལྷུབ་ངང་འདར་བཞིན་འདུག
ངམང
ཟླ་ལྔ་བའི་རླུང་བུ ཆུང་དུས་ང་ཚོ་རྩེད་མོར་གཡེང་སའི་གྲམ་གཞུང་ཞིག་ཏུ
ཁྱོད་ཀྱིས་ན་གཞུང་གི་འདམ་རྩྭའི་ཕུང་བོར་གཡོ་འགུལ་བཏང་ལ་
རྒྱ་མཚོ་ཆེན་པོའི་རླབས་བཞིན་ཕར་གཡོ་དང་ཚུར་གཡོ་བྱེད་དུས
སྟེང་ན་མཐིང་རིལ་གྱི་སྐད་སྒྲ་ལྷང་ལྷང་དུ་གྲགས་ཀྱིན་ཡོད་ལ
བྱིའུ་མོ་འདེབས་ཁ་ཤས་ཀྱིས་ཀྱང་རང་དགར་ལྡིང་སྐོར་རྒྱག་བཞིན་ཡོད
ཟླ་ལྔ་བའི་རླུང་བུ དེའི་དུས་སུ།
ང་ཡང་འདམ་རྩྭ་རྐང་གཅིག་ཏུ་སྤྲུལ་འདོད་ཇི་འདྲའི་ཆེ་ཨང
འདམ་རྩྭ་རྐང་གཅིག་ཏུ་སྤྲུལ་ནས་ཀྱང
ཆུང་དུས་ཀྱི་ངེད་ཕུ་ནུ་ཚོའི་བརྩེ་དུང་གི་དགོད་སྒྲ་དང
ལང་ཚོ་ཡི་འགྱུར་ཁུགས ཚེ་སྲོག་གི་འཕར་ལྡིང་ལ་མྱང་འདོད་ཇི་འདྲའི་ཆེ་ཨང
ཡིན་ནའང ད་ནི་ཡོད་ཚད་ལ་རྒྱང་ཐག་རིང་ཞིང
ཡོད་ཚད་དེ་འདྲའི་མག་མོག་ནས་རབ་རིབ་ཞིག་ཏུ་འགྱུར་དུས
ཟླ་ལྔ་བའི་རླུང་བུ ཁྱོད་ཀྱིས་འཁྱེར་དགོས་པ་རྣམས་འཁྱེར་མ་ཐུབ་ལ
བསྐྱུར་དགོས་པ་རྣམས་བསྒྱུར་ཡང་མ་ཐུབ་པ་འདི་ཅི་ཞིག
ཟླ་ལྔ་བའི་རླུང་བུ
ཕུ་ནུ་གཉེན་ཉེ་ཚོས་མིག་ཆུས་སྦགས་པའི་ལག་རས་སྐྱ་བོ་ཞིག་ཨང།
ལུགས་རྙིང2002.5.28ཉིན་བྱ་མདོ་གདོང་རིང་དུ་སྦྱར།
• 30 •



ཧོ༡
.
བདུ ཚ ན་ /
ཁེར་སྐྱེས། ( མཚོ་ལྷོ）
ལོ་ངོ་བཅོ་ལྔའམ་ཉེར་དྲུག་གི་རྗེས་སུ
ཁྱེད་ཀྱིས་ད་དུང་ཡིག་ཕྲེང་གི་རྨ་ཁ་གྲི་ཡིས་འདྲེད་ཀྱིན
རྫོགས་མ་ཐུབ་པའི་མི་ཚེ་ལ་ན་ཟུག་སློང་ཞིང
རང་ཉིད་ལ་ལྷག་པའི་ཉིན་མཚན་ཡོད་ཚད།
ཤིང་རྐས་ཀྱི་རིམ་བཞིན་མཐོན་པོར་བརྩེགས་ནས་
མི་ཡུལ་གྱི་མཐོ་ས་ནས་གང་དུ་བསྙེགས་འདོད
ཕྱི་རོལ་ནས་གནས་ལུགས་དང་ཡིག་འབྲུའི་བཟའ་བཏུང་མེད་ཀྱང
ཉི་མ་ནི་རྡོ་བ་དང་བུད་མེད་བསྐྱེད་པའི་མ་ཡུམ་ཡིན་པས་
ནམ་རྒྱུན་དམར་ཞིང་བརླན་པའི་རྨི་ལམ་ལ་རོལ་ཞིང
རྨི་ལམ་ཁྲོད་ཁང་བ་བརྩེགས་ཤིང་ཕག་པ་བཤའ་བའི་འུར་ཟིང་གིས
ཚེ་སྲོག་གི་སྡོང་ལོའང་སོལ་བའི་མདངས་ཀྱིས་གྲོལ་ལ
སྡུག་ལས་ཀྱི་འབྲས་སུ་ཡང་རྡོ་བའི་ཚུལ་གྱིས་སྨིན
ཁྱེད་ནི་ལོ་གང་མང་ཞིག་གི་རྗེས་སུ་ཡོད་ཚད་ཀྱིས་
བརྗེད་སྲིད་པའི་ཐ་སྙད་ཅིག་ཡིན་ནའང
ཁྱེད་ཀྱིས་རང་ཉིད་ཀྱི་སྔ་གཞུག་དུ་བཙོ་སྦྱང་བྱས་པའི་ཐ་སྙད་མང་པོ་ཞིག་སྒྲུག་ལ
མི་ཚོར་ཉིན་མཚན་དང་འབྲེལ་ཡོད་ཀྱི་གནའ་གཏམ་རིང་མོ་ཞིག་བརྗོད་ཞོར
མི་ཚེ་ནི་ཤི་གསོན་གྱི་མདུང་རྩེ་ན་འཕྱོ་བའི་ཚེ་སྲོག་གི་ཕུང་བོ་ཞིག་དང་
མི་ཚེ་ནི་འོན་སྐུགས་ཤིག་གིས་གློ་བུར་བར་བརྗོད་པའི་སྐད་ཆ་ཚིག་གཅིག་ཡིན་འདོད་
，
ཁྱེད་ཀྱི་ཕ་རོལ་ཕ་རོལ་ཞིག་ན་
ཁྱེད་ལ་དབང་བའི་འཇིག་རྟེན་ཆུང་ཆུང་ཞིག་ཡོད་སྲིད་ཀྱང
• 31 •



རང་ལ་དབང་བ་མ་ཐོབ་པ་ནི་སྡུག་བསྔལ་ཞིག་དང་
རང་ལ་ཡོད་པ་གཞན་ལ་ཤོར་བ་ནི་དེ་བས་སྡུག་བསྔལ་ཞིག་ཡིན་པས
མང་དྲགས་པ་ནི་སྡུག་བསྔལ་ཞིག་དང
ཉུང་དྲགས་པའང་སྡུག་བསྔལ་ཞིག་གོ
ལོ་བཅོ་ལྔའམ་ཉེར་དྲུག་གི་རྗེས་ནས
ཁྱེད་ཀྱི་ཐ་སྙད་དེ་ད་དུང་མི་ཚོས་གླེང་བཞིན་ཡོད་དམ
༢༠༠༢.༥.༧ལ་མགོ་མང་ནས།
དག་སྣང་གི་འཇིག་རྟེན།
—— སྙན་ངག་པ་ཞིག་གི་སྙིང་དབུས་ཀྱི་འབོད་པ།
དྲོས་དམར་ཚེ་རིང་རྡོ་རྗེ། ( པེ་ཅིན）
299 299,999,999,999 999 999999999999999999999999999,999,999,999,999,299,999,999,999 999 999,999,999999999
འཚོ་བའི་ཕ་རོལ་ནས་གནས་ལུགས་ཀྱི་རྒྱགས་བྲོ་ཞིག་བསྣམས་ནས
རང་ཉིད་ཀྱི་ཡོད་ཚད་ཉག་ཕྲན་ལས་ཀྱང་དྲང་བ་བྱས་ཏེ
སྨག་རུམ་མེད་པའི་དག་ཞིང་ཞིག་ལ་ང་འདི་ལྟར་འོངས་པ་ཡིན
མཐོན་པོར་ཆགས་པའི་རྔམ་བརྗིད་ཀྱི་བྲག་རི
འཁྱགས་པས་གྲུབ་པའི་གངས་ཀྱི་ར་བ་
ད་དུང་གཅན་གཟན་གྱིས་གང་བའི་འཇིགས་རུང་གི་ཚང་ཚིང་ནགས
འདི་དག་ནི་ང་ལ་ལས་དབང་གིས་བཀོད་པའི་མདུན་བསྐྱོད་ཀྱི་བཀག་རྡོ་ཞིག་ཡིན་ན
ཡེ་སྲིད་འཕྲུལ་གྱི་དགྲ་ལྷས་སྡོང་གྲོགས་མི་དགོས་བར
རྒྱ་སྟག་ངར་མའི་སྙིང་སྟོབས་དང་འབྲོང་གཡག་རྒོད་པོའི་སྤོབས་པ་
ད་དུང་མ་ཕམ་རྡོའི་སྲ་མཁྲེགས་ཀྱི་གཤིས་ཀའང་བཟུང་སྟེ་
ཕུགས་འདུན་གྱི་འཇིག་རྟེན་དེ་ལ་བདག་ཅི་ནས་ཀྱང་བགྲོད་དགོས་པ་བསྙོན་མེད་ཡིན
འོད་དུ་འབར་བ་དེ་ནི་བདག་ཡིན་ལ་མདངས་འཕྲོ་བ་དེའང་བདག་ཉིད་ཡིན
འདབ་ཆགས་བྱེའུ་ང་ཡི་སྤྱི་གཙུག་ན་ལྷོད་ཡངས་ཀྱིས་གཉིད་དུ་ཡུར
གཅན་གཟན་དང་རི་དྭགས་ཚོགས་ཀྱང་བདག་གི་གཡས་དང་གཡོན་ན་
ཡར་མཆོང་མར་མཆོང་གི་གར་ལ་རོལ
• 32 •



བསིལ་ལྗོངས་དྭངས་གཙང་གི་མཛེས་པས་བདག་སེམས་མངོན་པར་འཕྲོག་པས་
ཁྱོད་ཀྱི་ཐམས་ཅད་ངའི་བསླུ་མེད་ཀྱི་རྒན་གྲོགས་སུ་གྱུར་བར་བརྗོད་དུ་མེད་ལ
ཁུ་བྱུག་བུ་མོའི་སྙན་འཇེབས་ཀྱི་མགྲིན་གླུ་དང་
གཡུ་འབྲུག་སྔོན་མོའི་སིང་སིང་གི་ངར་སྐད
ད་དུང་རྫ་ཆུ་བསིལ་མའི་ལྷུང་ལྷུང་གི་བཞུར་སྒྲ་འདིའང
བདག་གི་གཤིས་སུ་འཐིམས་པའི་དྲི་མེད་ཀྱི་སྙན་གླུ་ཡིན་སོང
ཁ་བཏགས་བཞིན་གཙང་བའི་སེམས་པ་ཞིག་བསྣམས་ཏེ
ཁ་བའི་ལྗོངས་ལ་རང་ཉིད་ལྷ་རྫས་བཞིན་རྦད་དེ་མཆོད་ནས
ཁ་མཚར་མ་ཡིན་པའི་བདེན་པ་ཞིག་གཡུང་དྲུང་རིས་སུ་འགོད་རྒྱུ་ནི་འབོད་པ་གཞན་ཞིག་གོ
ཀྱི བདག་གི་སེམས་ཉིད་གཏད་པའི་མགོན་པོ་ཡ
འོད་ཀྱི་བདག་པོར་ཆགས་སྡང་གི་ཕྱོགས་རིས་བྲལ་བ་དེ་བདེན་པ་ཡིན་ན་
མུན་ནག་གི་གླིང་ག་འདི་རུ་བདག་ལ་འོད་ཟེར་ཉག་ཅིག་གནང་སྦྱིན་བགྱིས་དང་
ལྟེ་ཕྲག་འཕོ་བའི་ཕ་ས་དེ་གང་ཞིག་གིས་བཙན་དབང་དུ་ཁྱེར་ཅིང
ཕྱོགས་སོ་སོར་ཁ་བྲལ་དུ་བཏང་བའི་སྤུན་ཟླའི་གདང་དབྱངས་ཕྲ་མོས
མི་རབས་དང་ཕོ་བྲང་ཆེན་མོའི་རྟོགས་བརྗོད་ཀྱི་མདུན་ནས་
རིན་ཆེན་གྱིས་གྲུབ་པའི་མེས་པོའི་ལོ་རྒྱུས་ས་གཏེར་དུ་སྦ་ག་ལ་རུང་
མི་ལོ་སྟོང་ཕྲག་གི་ཕ་རོལ་ཕ་རོལ་ནས
མཐོ་སྒང་གི་གནས་མཆོག་འདི་ང་དང་ཁྱོད་ཀྱི་བརྩེ་བའི་ཕ་གཞིས་ཡིན་ལ
དཔའ་མཛངས་དང་སྙིང་སྟོབས
གདོད་ནས་དག་པའི་བློ་གྲོས་ཀྱི་རང་མདངས་རྣོན་པོས
ལོ་རྒྱུས་ཀྱི་ཤིང་རྟ་རྨང་ནས་ཁ་ལོ་བསྒྱུར་མཁན་དེའང་སྨོས་ག་ལ་དགོས
ད་ནི་ལོ་ཟླ་ཧྲིལ་བོ་རླུང་གིས་དེད་པས
མཚར་སྡུག་གི་གཟི་དཔལ་རེ་རེ་མག་མོག་ངང་རྒྱང་དུ་ཡལ
ཐེར་ཟུག་ཏུ་བཀོད་པའི་རྡོ་རིང་གི་ཡི་གེ་དང་གླེགས་བམ་གྱི་བརྩིགས་པ་མཐོན་པོ་ལས་
གངས་ཅན་སྤྱི་པའི་ཡོད་ཚད་ཀྱི་ཡོད་ཚད་ལྷ་སྒྲུང་དང་གཏམ་རྒྱུད་འདྲ་བའི་གཞི་རུམ་ལ་འཐིམ
སྲ་བརྟན་དུ་ཆགས་པའི་གངས་ཀྱི་ལྷུན་པོའང
• 33 •



ཟླ་བ་དང་ཟླ་བའི་འོད་མདངས་ཆ་གཅིག་གི་ཁྲོད་ནས
གདུག་རྩུབ་དང་གཡོ་སྒྱུས་ལྷད་པའི་དུས་ཀྱི་རླུང་བུ་དེ་འགེམས་བཞིན
ཐེ་ཚོམ་དང་རྨོངས་པ་འགོག་མེད་ལྷན་དུ་སྐྱེས་ཤིང
རིང་ནས་བརྒྱུད་པའི་ས་ལེ་སྦྲམ་གྱི་ཁྲི་འཕང་ལྟག་ནས་ཀྱང
གཏན་ཚིག་བོར་བའི་ལོ་རྒྱུས་ཀྱི་སྨྱོ་གར་ཆུ་མིག་བཞིན་བརྡོལ་བྱུང་བས
འདབ་དྲུག་དང་ནོར་གནག་གི་འཚོ་གནས་ཁྲག་ཏུ་སྒྱུར་ཅིང
ངང་བ་སེར་པའི་བརྩེ་སེམས་ཀྱི་རྒྱུན་ཐག་བཅད་པ་ལས་གཞན་ཅི་ཞིག་
ཞི་བདེ་དང་འདྲ་མཉམ་ནི་འཛམ་གླིང་འཛིན་མ་རུ
དུས་རབས་ཀྱི་རླུང་བུས་སྒུལ་བཞིན་རྒྱུ་བར་བརྩམས་
མེས་རྒྱལ་གྱི་ཐ་གྲུར་ཆགས་པའི་ཡུལ་ལུང་འདི
གསར་རྙིང་གཉིས་ཀྱི་བསམ་བློའི་བྲག་རྡོ་འཐབ་པའི་ཀློང་ནས
གང་ཞིག་གི་ཆེད་དུ་ཕུ་ནུའི་བླ་སྲོག་འདོར་མཁན་དེ་ཚོར་གཤོག་རྩལ་རྒྱས་ཤིང
ལ་རྒྱ་སྲུང་བའི་དཔའ་རྒོད་དེ་ཚོ་མིང་མེད་པའི་བྱང་བུ་སྐམ་པོ་རུ་ཆགས
རྗེས་ལུས་དང་འཕེལ་རྒྱས་གཉིས་ཀྱི་ཁུག་སོ་ཆེན་པོ་ན ཀྱེ་ཧུད་
དུས་རབས་ཉེར་གཅིག་ནི་གདོད་མའི་རྩྭ་ཆུ་རྩོད་པའི་ཚོ་ཁག་གི་གཡུལ་ས་རུ་གྱུར
འདི་ལྟར་རེ་བ་ཅན་གྱི་གཞོན་ནུ་ཚོའི་ཚེ་སྲོག་རྩྭ་ཐང་ལ་ཕུལ་ཅིང
ཤ་ཞེན་ཅན་གྱི་བསམ་བློ་བ་ཚོར་རྗེས་འཇུག་གི་དཔུང་བ་དབེན་
སྙིང་རྗེ་ཅན་གྱི་སྙན་ངག་པ་དེའང་འདི་ལྟར་གངས་རིའི་སྤྱན་ཆབ་ཀྱིས་བརླན་ཞིང
མེས་པོའི་ཤ་ཁྲག་ལས་གྲུབ་པའི་གངས་རི་འདིའང་བེམ་པོ་ཞིག་དང་མཚུངས་པར
རེ་གསལ་རེ་མོག་གི་ཁྲོད་ནས་རང་ཁྲག་འཐུང་བཞིན་སྨུག་རྒྱུའི་ཀློང་རུམ་དུ་འཐིམ
སྐྱོ་བྱུང གངས་བུའི་སེམས་པ་སྐྱོ་བྱུང
སྙན་ངག་པའི་སྨྱུ་རྩེ་ན་གངས་བུའི་ཁྲག་དམར་སྐྱུག་ཅིང་
སྙན་ངག་པའི་མིག་མདུན་ནས་གངས་རི་ཚ་བས་གཞོམ་བྱུང
རྒྱུ་འབྲས་བསླུ་མེད་གཏན་དུ་འཁོར་བའི་འཇིག་རྟེན་འདི་ནས
སྙན་ངག་པས་དུས་གསར་གྱི་བརྗོད་གཞི་སྟེ་ཞི་བདེ་དང་འཕེལ་རྒྱས་གཉིས་ལ་སྨོན་པ་བྱེད་བཞིན
མགོ་བོ་བར་སྣང་ལ་གཏད་ནས་གོམ་པ་ཞིག་རྒྱང་རིང་ལ་སྤོས
2002.7.28
• 34 •



ངའི་སེབ ས་པ་དེ་ང་ལ་ཕྱིར་སྦྱིན་རོགས།
ཨར་མའི་དགའ་བ། (མཛོད་དགེ)
མི་ཡུལ་གྱི་བརྩེ་དྲོད་འབར་བའི་ལོ་ཟླའི་ཁྲོད
ངའི་སེམས་པ་དམར་པོར་དྭངས་གཙང་གི་འཆར་སྣང་རྒོད་
ཡིད་འོང་གི་འཛུམ་ཞལ་དགོད་པའི་ན་ཆུང་ཚོར
འདང་བརྩེས་སྙེམས་པའི་ཟུར་མིག་གི་མདའ་མོ་རེ་རེ་འཕངས་ཏེ
ཆེས་སྙིང་དུ་སྡུག་པའི་སེམས་ཁོང་གི་གཏམ་གླེང་བརྗོད་དུས
ང་རང་སྤྲིན་དཀར་གྱི་ལྡིང་ཁང་སྙེགས་པའི་རྒོད་པོ་བཞིན
རང་དབང་གི་ནམ་མཁའི་མཐོངས་སུ་ཐོལ་གྱིས་རྩེན་
དབྱར་གསུམ་གྱི་མེ་ཏོག་ཚལ་ནས
ཞིམ་མངར་གེ་སར་གྱི་རྩི་བཅུད་བར་མེད་འཐུང་བཞིན
ཕྱེ་ལེབ་སྒེག་མོ་དང་མཉམ་དུ་ཞི་འཇམ་མཁའ་དབུགས་དྭངས་མོ་རྔུབ་ནས
ཚེ་སྲོག་གསར་བའི་སྣང་བརྙན་གང་མང་ཞིག་གླུ་ལ་འདྲེན་དུས་
ང་རང་ཉམ་ཆུང་གི་ལུ་གུ་བཞིན
བརྩེ་ཆེན་མ་མོའི་འགྲམ་ཟུར་ནས་མཆོང་ལྡིང་འབའ་ཞིག་ལ་རོལ
གཏམ་རྒྱུད་གོར་མོ་ཞིག་གི་སྐྱེ་འཕེལ་བར་ནས
དྭངས་གཙང་གི་ཟུངས་ཁྲག་དམར་པོར་ནག་ཉེས་འགོས་བྱུང
དེ་ནས་བཟུང རང་དབང་གི་ནམ་མཁའ་ལ་གོད་ཆགས་ཐེབས་ཤིང་
རྣམ་དག་གི་བརྩེ་དུང་ལ་རུལ་དྲི་མཆེད
ཟླ་བ་ལྷ་མོ ཁྱོད་ཁོ་ནར་གཏམ་རྒྱུད་ཀྱི་གསང་བ་ཡོད་རྒུ་བཅོལ་ཉིན་ནས
ཅིའི་ཕྱིར་ཁྱོད་ཀྱིས་བདག་ལ་སྡང་མིག་བགྲད
འདི་ནི་ངའི་ལས་དབང་ཡིན་ནམ
ཁྱོད་ཀྱིས་ང་ལ་བཞག་པའི་ཟུར་མིག་གི་དྲན་རྟེན་ཡིན་
ང་ཚོ་ལ་ཡང་དགའ་སྤྲོ་ལྡན་པའི་འཚོ་བ་རེ་ཡོད་འོས་མོད་
• 35 •



འགོག་ཐབས་བྲལ་བའི་དུང་སེམས་ཀྱི་རླབས་སྒྲ་སྔར་ལས་མཐོ་བས
དུས་ཐུང་སྐད་ཅིག་མའི་བར་ལ་ཡང་འཇགས་ཐབས་མེད་པའི་སེམས་པ་འདི
ལྷ་མོ་ལགས ཁྱོད་ལ་མཚོན་ན་ལན་ཆགས་ལས་མེད་པས
གདུང་ཡུས་དང་འཁོན་སེམས་ཅི་ཡང་མེད་པར
ད་ལྟ་ཉིད་ནས་ང་ལ་ཕྱིར་སྦྱིན་རོགས་
མི་ཡུལ་གྱི་ཆོས་ཉིད་ལ་འགྱུར་བག་རྒོད་པས
ནམ་ཞིག་ང་ཚོ་ཕན་ཚུན་ལ་སྙིང་རླུང་སློང་ངེས་ཡིན་ཕྱིར
འཇིགས་རུང་གི་གཤེད་མ་དེ་རིགས་མ་ཐོན་གོང་
ང་ཚོ་ཅིས་ཀྱང་དགའ་བཞིན་སྤྲོ་བཞིན་ཁ་འཐོར་ན་འགྲིག
ནམ་རྒྱུན་སེམས་པ་འཚུབ་ཀྱིན་ཁ་པར་ལ་བསྒུག་རྒྱུ་ནི།
ང་ལ་མཚོན་ན་སྡུག་བསྔལ་ཆེ་ཤོས་ལགས་པས
ངས་སེམས་ཁྲལ་དེ་རིགས་ཁྱོད་མིན་སུ་་ལ་བཤད་འོས
འོན་ཀྱང་ཁྱོད་ཀྱིས་ཅིའི་ཕྱིར་ངའི་སྐད་ཆ་ལ་དོ་སྣང་མི་བྱེད
ཁྱོད་ཀྱིས་ཅིའི་ཕྱིར་ངའི་བརྩེ་དུང་ལ་རིནན་ཐང་མི་འཇོག
ཟླ་བ་ལྷ་མོ་ལགས ངའི་སེམས་པ་དེ་ང་ལ་ཕྱིར་སྦྱིན་རོགས
2001.6.8ལ་སྟག་ཚ་ནས།
བྲལ་རྗེས་ཀྱི་གླེང་མོལ་ཟ་ཟི།
འོད་འཚོ། ( མཚོ་ལྷོ)
མདུན་ཕྱོགས་ཀྱི་རི་རྩེ་ནས་
འོད་ཀྱི་ཕ་ས་སྙེག་པའི་བྱ་ཁྱུ་དེ་རིམ་གྱིས་ཡལ་སོང་
དུང་སྣང་གི་མཆི་མ་ཞིག་གིས
མཐོང་ལམ་བརླན་གྱིས་བཟུང་ཞིང
གཟུགས་བརྙན་མང་པོ་ཞིག་སེམས་ལ་བསྐྱོན་
དུས་དེར་
ལམ་བུ་ཀྱག་ཀྱོག་མིན་པའི་ཤིས་ཚིག་ཅིག་ལས་
• 36 •



ང་ལ སྐྱེས་འབུལ་གྱི་དངོས་པོ་ཅི་ཡང་སྟོང་
རི་བོའི་ཕར་ནང་བསྙེག་པའི་བྱ་ཁྱུ་དེ་
འདི་ལྟར་ལམ་འཇུག་བྱས་རྗེས
གོམ་ཁ་ལྕི་མོ་ཕྱིར་སྤོ་བཞིན
རྨི་ལམ་མོད་པའི་ནགས་མགོ་དེ་ནས
དྲན་པས་དྲན་པ་བཀླགས་ཚེ
ལྗང་མདོག་གི་ལོ་ཟླ་ལས་གསེར་མདོག་གི་གཏམ་རྒྱུད་བྲིས་ཤིང
ཞོགས་གསར་གྱི་སྤྲིན་དམར་ལས་འོད་སྣང་གི་གཞས་ཆུང་བསྒྲེས་བ་བསྐྱུར་འདུག
ད་ལྟ ངའི་མཐོང་ཚད་མདངས་དང་ཁ་དོག་གིས་བཏང་ཞིང
ངའི་འགྲོ་འདུག་གོ་རིམ་དང་གཏན་ཚིགས་ལས་ལྡོག་ཡོད
རྒྱང་བཞུད་ཚོ
མཐོང་རེག་མེད་ཀྱང་མྱོང་བ་ཟབ་པའི་བརྩེ་དྲོད
ནམ་ཡང ངའི་མདུན་དུ་བསྟེན་པའི་མེ་ལོང་སྟེ
སྤོབས་པ་དང་ལ་རྒྱ་མནབས་པའི་སྙིང་སྟོབས་མཐོང་ལ
དམིགས་རྒྱུང་དང་གསར་གཏོད་ཆེ་བའི་སྣང་ཚུལ་ཡང་མཐོང་
ངོ་མ སེམས་ལས་འཕྲོས་པའི་འཇིག་རྟེན་ཟླུམ་པོ་
ལག་ཟུང་མཐིལ་དུ་ཡོད་པའི་ཡིད་ཆེས་རྙེད་རྗེས
ལེ་བར་ཆིག་ཁྲི་ཡི་བར་ཐག་འཁྲུངས་ཀྱང
དོན་དམ་གྱི་བར་ཐག་བརྩེ་བས་སྦྲེལ་ཡོད
ཀྱེ འཕུར་ཟིན་པའི་ལྷ་བྱ་རེ་རེ་ཡ
ངས སྟོང་སིང་སིང་གི་ཉིན་མཚན་རུམ་བཞིན
ཁ་མི་གྲགས་པའི་སྡོང་བོ་འདི་ལས
ང་གཅིག་པུས་ཁེར་ལབ་བྱས་ལ
ང་གཅིག་པུས་གཞས་རེ་བརྩམས
འོན་ཀྱང བརྩེ་བས་ལམ་སྟོན་དཀོན་ལ
འཕུར་འདོད་པའི་གཤོག་པ་གཉོམ་པས
ངས་རྡོག་མགོ་བཀྱགས་ཀྱང་ལམ་བུ་ཡོད་མེད་ཤེས་དཀའ་
ཏག་ཏག་སྐབས་འདི་ལ
ཆུ་བོ་མར་འགྲོར་ཁམས་བདེ་དྲིས་ལ
རླུང་བུ་ཡར་འགྲོར་ངག་འཕྲིན་བཏང་
• 37 •



འདི་ལྟར མཐའ་བཞི་བརྒྱངས་ཤིང་ཐོག་འོག་ཟབ་པའི་སྡོད་མལ་འདི་ནས
ཁ་ཕྱོགས་བོར་ལ་རང་ཉིད་ཡང་བོར་སོང་
འཕུར་སྟངས་རེ་རེ་དྲན་བཞིན
བཅོས་ཆོག་ལ་བརྩམས་ཀྱང་ཆོག་པའི་གནས་ལུགས་བཙལ
ནམ་ཞིག ངའི་ཤི་ཟིན་པའི་སེམས་པ་ཡང་བསྐྱར་གསོན་ཏེ་
ཉི་འོད་ཀྱི་རྐང་སྟེགས་ལས་ཉི་མའི་ཁྱིམ་རྒྱུད་འགྲིམ་སྲིད
ཚེ་སྲོག་གི་མེ་ལྕེ།
ཁྲི་བསོད་བསྟན། ( རྨ་ལྷོ）
>
><>་དྲ་><>་ར><>་ར><>
>་<>
<>
>•ར>
>་<>
>་ར>
<>
>
>
<>
<>་ར>
>
<>
<>
<>
ཐོས་ལམ་ནས འཇིག་རྟེན་གྱི་རི་བོ་ཁ་བས་མ་གཡོགས་གོང་
མཐོང་ལམ་ནས ལྗོན་ཤིང་གི་འདབ་ལོ་ས་ལ་མ་ཟགས་གོང་
ངས་བསམ་གཞིགས་དང་སྟོང་འདང་ཡོད་ཚད་རྒྱབ་ཏུ་བསྐྱུར་ཏེ
ཡུལ་གྱར་བའི་རྐང་རྗེས་འཚོལ་བཞིན རོལ་དབྱངས་ཀྱི་མེ་ཏོག་འཐུ་བཞིན
རྟོགས་སད་ཀྱི་སྙན་ངག་ལ་ཁྲུས་གསོལ་རེ་མཛད་དེ་རང་ཉིད་ངོ་མ་དེ་འཚོལ་འདོད
གནམ་ས་གཉིས་ཀྱི་དབྱེ་མཚམས་ནས ལམ་འགྲོ་ང་ཆས་འདོད་སྐབས
ཕྱི་མིག་རེ་རེའི་འགྱུར་ཁུགས་ཁྲོད་ནས་དུངས་བ་ཟབ་པའི་ན་ཟུག་རེ་བསླངས་མོད
རི་བོའི་ཕ་རོལ་ནས་མཚམས་སྤྲིན་ལྟ་བུའི་ལྷ་སྒྲུང་གི་མཛེས་པ་གླེང་ཚེ
ངའི་རྣམ་ཤེས་གཤོག་ཐོགས་བཞིན་བསྐྱོད་ལ ངའི་ཚེ་སྲོག་མེ་རི་བཞིན་འབར
ཟུངས་ཁྲག་གི་བརྩེ་བ་དྲོན་མོ་སྙིང་དབུས་ཀྱི་ཟབ་སར་བཞད་ཐུབ་ན་
རླབས་ཆེན་གྱི་རེ་སྨོན་གཉོམ་པོ་དུས་རབས་ཀྱི་དབུ་རྩེར་འགྲེང་ཐུབ་ན་
ངའི་གསེར་མདོག་གི་བརྩེ་ཞེན་དེ་སྙན་ངག་གི་མཆོད་ཡོན་ཡིན་པར་སྨོན་ལ
ངའི་མཐིང་མདོག་གི་རེ་སྨོན་དེ་བདེན་སྟོབས་དང་གཏམ་རྒྱུད་དུ་འགྲུབ་པར་སྨོན།
ངའི་ཞེན་ཆགས་ཀྱི་སྐྱོ་མགུར་རང་དབང་གིས་ཁ་ལོ་བསྒྱུར་བའི་ལས་མཁན་མ
ངའི་ཚེ་སྲོག་གི་མེ་ལྕེ་ཟིལ་ཤུགས་ཀྱི་རླུང་ཁར་གཡོ་བའི་སྲོག་འཛིན་མ་
ཕྲན་གྱི་ལས་སྐལ་དང་ཕུགས་བསམ་རིང་མོར་ལུང་བསྟན་གྱི་ཚིག་གསུམ་གནོངས་དང
• 38 •



ཕྲན་གྱི་དམ་བཅའ་དང་རེ་བཞག་ཕྲ་མོར་མཁའ་དབུགས་ཀྱིས་རམ་འདེགས་མཛོད་དང་
ཁོ་བོས་ནམ་ཡང་རྒྱང་རིང་གི་ཞིང་བཀོད་དེ་ལ་བདེ་སྡུག་གི་སྐྱབས་གནས་བཅོལ་དགོས
ལས་མཁན་མ འཁྲེང་སེམས་དང་བསམ་གཞིགས་འདི་དབྱར་ལྗོངས་ཀྱི་ལྗོན་རྩེ་ལས་
མཆེད་ཅིང་
ཞེ་ནོངས་པའི་སྡུག་ཡུས་འདི་ཁོ་བའི་དྲན་ཤིང་ལས་འཐོར་དུས ཚོད་ཚོད་ལ
ང་རི་བོ་བཞིན་རྒས་མི་འདོད་ལ ང་གཙང་པོ་བཞིན་བཞུར་མི་འདོད་པས
སྨེངས་སྐྱོ་འདྲེས་མའི་གླུ་ཚིག་འདི་ན་ཟུག་གི་གསོ་སྨན་ཡིན་པར་སྨོན།
༢༠ ༠༡. ༥. ༡ལ་བྲིས།
རྒས་པ འི་ག་རིལ་ཞིག འདག་ པ་ན་
( གཞན་ཚན་པ་གཅིག)
རྨོག་རུ་ཤེས་རབ་རྡོ་རྗེ།( ཀན་ལྷོ)
བདག་གིས་འཁྲུལ་སྣང་ལས་ཅི་ཞིག་བོར་བའི་མཚན་མོ་དེར
ཁྱོད་རང་ཁུ་སིམ་མེར་ཐག་རིང་རྒྱང་དུ་ཕྱིན་
འོན་ཀྱང ཁྱོད་ཀྱི་གཤིས་ཀ་ལྷུན་ཆགས་དེས
བདག་གི་བྲང་གཞོང་ཧྲིལ་བོར་ཚེར་མའི་ས་བོན་བཏབ་
ལས་དབང་གི་ཀུ་རེ་ཐེངས་ཤིག་གི་རྗེས་སུ་
རྟོག་བཏགས་ཀྱི་རྨི་ལམ་དང་ཡིད་བརྙན་རེ་རེ
བསམ་གཞིགས་ཀྱི་གས་སྲུབས་སུ་སྐྱོ་ངལ་གྱིས་འབུས
བདག་གིས་གོ་རིམ་མེད་པར་རླུང་གི་རྒྱུ་ཚུལ་མྱང་དུས
གློ་བུར་གློ་བུར་དུ ཁྱོད་ཀྱི་བར་སྣང་གི་སྤྲིན་པར་བལྟ་དགོས་བྱུང
ཉི་མ་ཤར་ནས་འཕགས་ཤིང་སླར་ཡང་ནུབ་ཏུ་གཟིམ
ཟླ་བའང་ཤར་ནས་འཚེར་ཞིང་སླར་ཡང་ནུབ་ལ་བཞུད
ལྗོན་ཤིང་གི་ཡལ་ག་ལས་འདབ་ལོ་མྱ་ངན་གྱིས་འཕུར་དུས
• 39 •



སྟོང་འདང་གྲངས་མེད་ཀྱི་ན་ཟུག
བདག་གི་ཤ་རུས་ཀྱི་གཏིང་ལ་རིམ་གྱིས་འབྱོར་ཞིང
རྒས་ཉམས་ཤིག་ཀྱང་བདག་གི་ལང་ཚོ་ལས་ག་ལེ་ག་ལེར་མངོན་
༢༠༠༡.༡༠.༢
ཕ་ཡུལ་གྱི་ནམ་མཁའ།
ཁྱོད་ཀྱི་སྐྲ་ལོ་མཚན་མོ་འདིའི་མུན་པ་ཡིན་ཚེ
ངས་དཀར་གསལ་ཟླ་བ་ལྟ་བུའི་ཁྱོད་ཀྱི་ཞལ་རས་འཚོལ་འདོད་
ད་དུང ཁྱོད་ཀྱི་མཐུག་ཅིང་རྫོབ་པའི་གོས་ཧྲུལ་དག་གིས་བཀླུབས་པའི་
དུང་གི་སྐུ་ཤ་སོགས་ཀྱང་ངས་གསལ་རྗེན་དུ་མཐོང་ན་སྙམ་
རང་ལུས་ཀྱི་ཤ་ཚིལ་ཉི་འོད་དུ་ཅི་ལྟར་བཞུས་ཀྱང་
འཆི་བདག་གི་བཀའ་འཁྲོལ་མ་ཐོབ་པར་ཁྱོད་ཀྱི་ཁྲག་རྒྱུན་སྐམ་མི་སྲིད
ཡུལ་ལྗོངས་དེར་བརྩེ་སེམས་ཅི་འདྲ་ཟབ་ཀྱང་
ཁྱོད་ཀྱིས་སྔར་བཞིན་
གོམས་ཆེ་བའི་ཚུལ་འཆོས་ཀྱི་སྐད་ཆ་དང་གདོང་གི་སྐྱི་གཉེར་གྱི་སྟངས་སྟབས་ལས
ལམ་བུའམ་གོ་འཕང་གཞན་ཞིག་བསྙེགས་དགོས
འདི་ཙམ་ནི་རང་གི་འཇིག་རྟེན་གྱི་སྙིང་བོ་ལགས་པས
བྱིས་དུས་ཀྱི་དྭངས་གཙང་ལྷད་མེད་ལ་སྨོན་པའི་སྙན་ངག་པ་
ངུ་དགོད་ཀྱི་དབྱེ་མཚམས་མེད་པར་སྡུག་བསྔལ་དང་
མེ་ཕུང་ཁྲོད་ཡང་ཡང་མཆོངས་མྱོང
གཡང་གཟར་དང་མུན་ནག་གི་དངངས་འཚུབ་མྱོང་དུས
རྨི་ལམ་དང་སྟོང་བསམ་གྱི་འཕྲུལ་གཤོག་ལ་འཇུ་དུས
རང་ལུས་སྒྲེན་པོར་གར་སྟབས་བསྒྱུར་ཅིང
ཡིད་མུག་གི་སྨྲེ་ངག་འདོན་པ་
ཁྱོད་ཀྱིས་རང་ཉིད་ངོ་མ་དེ་ཕྱི་རུ་ངོམ་པ་ཙམ་ཡིན་ནམ
2001.11.16
• 40 •



•ལྷུག་རྩོམ་ངག་གི་རོལ་དབྱངས་།
(རྩོམ་སྒྲིག་འགན་ཁུར་བ། འཕགས་པ་ཐར)
གྲག
ཤ་བོ་རྒྱལ།( རྨ་ལྷོ）
༠༤༠༠•༠༠་༠༠•༠༠• oot༠༠་༠༠༤༠༠་༠༠༌༠༠༠༠༠༠༠༠༠༠•o༠༠༠་༠༠•༠༠༤༠༠༠༠•༠༠•༠
རླུང་འཚུབ་དྲག་ཆར་གྱི་ནང་དུའང་སྤོབས་པ་ཡི་དཔའ་
གདེང་མི་ཉམས་པར། འཕུར་བསྐྱོད་ཀྱི་གཤོག་ཟུང་བསྒྱུར་
བཞིན་པ་ནི — གླག་རྒོད་མ་ཡིན་ནམ། དེའི་ཕྱིར། ང་གླག་
རྒོད་ཅིག་བྱེད་འདོད། གླག་རྒོད་ནི་གང་གིས་ཀྱང་མ་ཐུལ་བའི་
གནམ་སའི་བུ་ཕྲུག་རེད།
གླག་རྒོད། གཡང་གཟར་གྱི་བྲག་ཐེམ་ལ་རྐང་བཙུགས་ནས།
མིག་ཟུང་དང་སེམས་པ་རབ་རིབ་དང་མག་མོག་གིས་མ་བཅད་་་
པར་དགུང་སྔོན་མཐོན་པོ་དང་རི་བོ་བརྒྱ་ཕྲག་ཅིག་ཅར་དུ་་་་་་
བརྟོལ་ཅིང་། སྤོབས་པ་ཡི་མེ་ལྕེ་ནི་ཇེ་ཆེ་ནས་ཇེ་ཆེ་དང་གཤོག་
ཟུང་གི་འཕུར་རྩལ་ནི་ཇེ་ལེགས་ནས་ཇེ་ལེགས་སོ།
རེད་ཡ། གླག་རྒོད་ཀྱི་གཤོག་སྒྲས་ང་ཚོ་གཉིད་ལས་སློང་
བར་བྱེད། གླག་རྒོད་ནི་དེ་ལྟ་དེ་ལྟར་འཕུར་བཞིན་པས། ངས་
རི་ཆུ་ཁྲི་སྟོང་བརྒལ་ནས་གླག་རྒོད་ཀྱི་རྗེས་ཤུལ་བསྙེག་འདོད། །
ངས་ས་སྒང་གི་མ་ཡུམ་ལྟ་བུའི་སྤྲིན་པ་མཐོང་དུས་སུ། སྤྲིན་
ནི་གླག་རྒོད་ནར་སོན་པའི་འགུལ་སླེ་རེད་ཨང་། གླག་རྒོད་ནི་
བར་སྣང་གི་རོལ་དབྱངས་དང་གླག་རྒོད་ནི་བར་སྣང་གི་ཆེས་་་་་
མཛེས་སྡུག་ལྡན་པའི་ཡུལ་ལྗོངས་རེད། གལ་ཏེ། གླག་རྒོད་མེད་
• 41 •



ཚེ་བར་སྣང་སྟོང་བར་འགྱུར་ངེས་ལ་བར་སྣང་ལ་ཡིད་སེམས་་་་་
འགུག་པར་བྱེད་པའི་གསོན་ཉམས་ཀྱི་རི་མོ་ཡོད་མི་སྲིད།
ཁྭ་ཏ་ནག་པོ་དང་སྐྱ་ཀ་ཁྲ་ཆུང་གིས་འུར་འུར་གྱི་རླུང་
འཚུབ་དང་སྨག་རུམ་གྱི་རྫོང་ལ་བལྟས་ནས་ཉམ་ཆུང་གི་གཅོད་་་་
སྐད་འབྱིན་ནའང་། གླག་རྒོད་ནི་ད་གཟོད་རེ་བ་དང་སྤོབས་
པས་ཁེངས་པའི་ཚེ་སྲོག་སྟེ། དུས་ཇི་འདྲ་ཞིག་ཏུའང་དཔའ་ཞུམ་
འགྲོ་བའི་བསམ་བློ་ག་ལ་ཡོད། གླག་རྒོད། ཉི་ཟེར་དང་མུན་
པའི་ཀློང་ན་འཕུར་བཞིན་པའི་གླག་རྒོད། གཤོག་པ་ཡ་གཅིག་ནི་
གནས་ལུགས་དང་གཏན་ཚིགས་ལགས་ལ་གཤོག་པ་ཡ་གཅིག་ནི་
ངལ་རྩོལ་དང་རྒྱལ་ཁ་ལགས། །
མུན་ནག་གི་ཞིང་ཁམས་ཇི་འདྲའི་མཐའ་ཡས་ནའང་། གླག་
རྒོད་ཀྱི་བལྟ་བྱེད་དང་བྲང་ཁོག་ནི་འོད་ཀྱི་ཆུ་གཏེར་རེད། དེ་ཡི་
རླབས་སྒྲ་དྲག་པོ་ཡི་འགལ་རྐྱེན་གྱི་བྲག་རྡོ་ཡོད་ཚད་སྤ་བཀོང་་་་
བར་བྱས་ཤིང་། གླག་གིས་གློ་བུར་དུ་ཕྱིར་བལྟ་བའི་དུས་སུ་ཡང་
དེ་ནི་གཟིམས་འདོད་པ་མ་ལགས་ཏེ། དེ་ནི་མདུན་ལ་ཕྱོགས་
སའི་སྒོ་མོ་གཞན་ཞིག་ཡིན་ལ། ཁོ་ཡི་འཛད་མེད་ཀྱི་མངའ་ཐང་
ནི་མཁས་མཛངས་དང་སྤོབས་པ། རྒྱལ་ཁའོ།།
ཀྱེ་མ། ཁངས་ཆར་རླུང་འཚུབ་ཀྱི་རྔམ་ཁ་ཇི་འདྲའི་མཐུག་
ཀྱང་། སྒམ་བརླིང་ལྷུན་ཆགས་ཀྱི་གླག་རྒོད་ནི་མུ་མཐུད་དུ་
འཕུར་ཅིང་གླག་རྒོད་ཀྱི་སྒྲོ་སྤུ་རེ་རེའི་སྟེང་ནའང་ཟབ་ཅིང་རྒྱ་ཆེ་
བའི་ཡིག་འབྲུ་ཡོད། །
གླག ཁྱོད་ཀྱིས་བདག་གཉིད་ལས་སློངས་པར་ཞུ། འཇིག་
རྟེན་གྱི་ཆེད་དུ་འཚོ་བའི་མཐོ་སྒང་དེ་གཉིད་ལས་སློངས་པར་ཞུ།
ཉི་འོད་ཀྱི་དྲ་བ་དྲ་ཕྱེད་ཀྱི་ནང་དུ་བཞུགས་པའི་ལྷ་སྟེ་གླག་ཁྱོད་་་
ནི—— བདག་ལ་མདུན་ཕྱོགས་སྟོན་པའི་ཆོས་ཉིད་ཀྱི་མཛུབ་
མོ་ལགས་ལ། ལྷམ་མེ་ལྷམ་ནེར་བཞུགས་པའི་གནས་ལུགས་ཀྱི་
སྙིང་བོ་ལགས།
1
• 42 •



མི་ ཕམ་ ལྷ་ མོ་ །
-W • Lཕུལ་བ།
འབྲོང་ཕྲུག་ལྷ་ཆེན་རྒྱལ།( ཧུའུ་པེ)
•o•o༠༠༠༠•9）བooབ༠༠༤༠༠•༩༤༠༠•oo•༠༠•༠༠་༠༠༠༠༠༠༠༤༠༠་༠༠•o༠༠༠་༠༠༠༩•co•ཏུ
རྒྱང་ལ་བཞུད་ཁར། གཙང་བོར་མིག་ཆུ་བྲུག་
གཡོར་གྲུ་དེ། ཡོམ་ཡོམ་འདར་བྱུང་། ཡོམ་ཡོམ་འདར་བའི་ངའི་
བྲང་གཞུང་དུའང་། ན་ཟུག་གི་རྨ་ཁ་གས་འོང་།
མི་ཕམ་ལྷ་མོ། སྐབས་དེ་དག་ནི་ཁྱེད་རང་དྲན་པའི་བདག་གི་ས་
སྲོད་ཡིན།
རྒྱུས་ཡོད་རྒྱུས་མེད་ཀྱི་སྐར་ཆེན་མང་པོ། ངའི་མཚན་ངོགས་སུ་
ལམ་ལམ་འཕུར་ཞིང་། ཟུར་མིག་གི་འོད་གཤོག་རྣོན་པོས། ངའི་སྙིང་
ཁ་འབེན་དུ་བཙུགས།
ངས་ཁྱེད་ཀྱི་སྐར་ཆེན་ཡེ་ནས་མི་རྙེད།
ལག་སྙོབ་དུ་མའི་རྗེས་སུ། འཁྱག་སོབ་སོབ་ཀྱི་མལ་གཞི་ན་འཁྱག་
སོབ་སོབ་ཀྱི་དྲན་པ་འདི་ལས། དྲོད་ལམ་ལམ་གྱི་གཏམ་རྒྱུད་ཅི་ཞིག་
འདུག
ཕྱི་མིག ནམ་ཡང་རང་ཉིད་ལ་བཏང་བའི་མནར་གཅོད་ཅིག
གཙང་པོ་རྒྱང་ལ་བཞུར་རྗེས། དྲན་གདུང་གི་ཀོ་གྲུ་ཁེར་རྐྱང་གིས་
རྒས་ཤིང་། བརྩེ་དུངས་དང་ཚེ་སྲོག་གི་མར་མེ་རླུང་ཁར་འཕྱོ།
ངས་ནམ་ཡང་། ས་སྲོད་ཀྱི་རྐྱང་ཟླ་སེམས་གསོར་རུམ་ནས། ཁྱེད་
ལ་སྐར་ཚོགས་ཀྱི་མགུལ་རྒྱན་བསླེས་མྱོང་། མི་ཕམ་ལྷ་མོ་ལགས།
2000.11.30
• 43 •



བསྒྱུར་རྩོམ་ངག་གི་བཅུད་ལེན།
(རྩོམ་སྒྲིག་འགན་ཁུར་བ། འཕགས་པ་ཐར)
གྲོང་སྡེ། །གན་ཚན་པ་ན་
（ གཞན་ཚན་པ་གཅིག）
རྡོ་སྦིས་རྡོ་རྗེས་བརྩམས།
མཚན་གཞུང་གང་མང་ཞིག་ལ
དྲན་པའི་ལག་ཟུང་གིས་ཕ་ཡུལ་གྱི་རི་ཆུ་དང་གོར་མ་ལ་རེག
ལྷན་པ་བརྩེགས་པའི་དོར་མ་དང་དཔུང་རྗེན་དུ་རྩེད་འཇོར་རོལ་བའི་བྱིས་དུས
ད་དུང བོང་ལུད་བྲོ་བའི་དུད་ཚང་དང་གྲམ་ཁའི་རང་འཐག་གི་གཏམ་རྒྱུད
ཡོད་ཚད་སྔོན་ཆད་འཐུང་མྱོང་བའི་དྭངས་བསིལ་གྱི་ཆུ་མིག་དེ་ནང་བཞིན
དྲན་གདུང་གིས་གཟིར་བའི་ངའི་བྲང་ཁོག་ཏུ་དལ་གྱིས་བབས
ནམ་ཡང་བརྗེད་མི་སྲིད་པ་ནི
ངལ་དུབ་ཀྱིས་མནར་བའི་ཕ་རྒན་གྱིས་ཐོང་གཤོལ་སྐྱོར་ནས་
རྨོ་ཞིང་གི་ཕ་རོལ་དུ་བགྲོད་པའི་རྒྱབ་གཟུགས་སྟེ་
དེ་ནི ཞིང་བ་རྒད་པོ་ཞིག་གི་ཚེ་གང་གི་དད་འདུན་ལས་འཕྲོས་པའི་
རྡུལ་ཁྲག་གི་འོད་ཟེར་རེད
འོ མཚམས་སྤྲིན་དམར་པོ་བཀླུབས་པའི་ངའི་གྲོང་སྡེ་
རྩྭ་ལྡུམ་དང་ལྕི་བའི་དུད་དྲིས་ཁེངས་པའི་ངའི་གྲོང་སྡེ་
སྐབས་འདིར་ད་དུང་མི་ལ་འགྲམ་ཆུ་ལྡང་དུ་འཇུག་པ་ནི་
ཞོག་ཁོག་དང་ཇ་ནག་གི་དྲི་ཞིམ་འཁྱིལ་བའི་གྲོང་སྡེ་སྟེ
མི་རབས་ནས་མི་རབས་བར་སོ་ནམ་ལ་བརྟེན་པའི་བུ་ཕྲུག་ཅིག་གིས་
ད་གཟོད་རོ་བྲོ་ངོ་མ་མྱོང་ཐུབ་པའི་གྲོང་སྡེ་ལགས་
མཚར་སྡུག་གི་ཉི་འོད་འོག་ཏུ
རྔུལ་ཆུ་ཡིས་བསྐྱེད་པའི་ལོ་ཏོག་བསྐྱེད་བྱུང
ཨེ་མ སེར་ལམ་ལམ་གྱི་གྲོ་འབྲུ་ནི་
མངར་ཇ་དཀར་ཡོལ་གང་དང་འདྲ་བར་ཞིང་བ་རྒད་པོའི་གློ་མཆིན་བར་དུ་སིམ
དེ་ནི་ཚེ་སྲོག་གིས་བསྙལ་བའི་གསོལ་ཇ་ལགས
• 44 •



ཇི་འདྲའི་བབ་ཆགས་ཀྱི་གྲོང་སྡེ་ཞིག་ཨང་
ས་ནག་བཞིན་གཞུང་དྲང་གི་སོ་ནམ་པས
སེར་ཁ་གས་པའི་ལག་ཟུང་གིས་བཏེགས་པའི་སྙེ་མ་རྐང་གཅིག་གིས་ཀྱང
ཁྱོད་ཀྱི་ཡིད་སེམས་གཡོ་བར་བྱེད་ཅིང་མིག་ཆུ་ལྷུང་དུ་འཇུག
ངས་ནམ་རྒྱུན་འདི་འདྲའི་གྲོང་སྡེ་ཡིད་ལ་འཆར་ཐེངས་རེ་རེར་
ཞྭ་མོ་ཕུད་དེ་གུས་ཕྱག་ལན་གསུམ་འཚལ་འདོད་སྐྱེས
ཨ་མ།
ཨ་མ་ལགས་ ཁྱེད་ཀྱི་དཀྱེལ་ཆེ་བའི་བློ་ཁོག་ཏུ
ང་ནི་ནམ་ཡང་ནར་སོན་རྒྱུ་མེད་པའི་ཕྲུ་གུ་ཞིག
ཁྱེད་ལ་མི་ཚེ་གང་བོར་སྨྲ་བ་ཤིན་ཏུ་ཉུང
འེ ཁྱེད་ཀྱི་སྐུ་ལུས་ཀྱི་ངལ་དུབ་ཡོད་ཚད་
བུ་ཕྲུག་ལ་བཅངས་པའི་བྱམས་སེམས་དང་བརྩེ་བ་ལས་བྱུང་
“ཨ་མ”ཇི་འདྲའི་ཞིམ་མངར་ལྡན་པའི་མིང་ཚིག་ཅིག་
དུས་ད་ལྟ་ངས་བློ་སེམས་གཅིག་ཏུ་སྒྲིམ་ནས་
ཁྱེད་ཀྱི་སེམས་ཁོང་དུ་སྦས་པའི་སྐད་ཆ་ཡོད་ཚད་ཀྱི་རོ་བཅུད་མྱོང་བཞིན་ཡོད
ས་མ
ཨ་མ་ལགས ཁྱོད་ཀྱི་གཉེར་མས་ཁེངས་པའི་དཔྲལ་བ་དང
གཞུ་མོ་བཞིན་འཁྱོག་པའི་ལུས་པོར་ཡང་བསྐྱར་ཐེངས་ཤིག་བལྟ་དུས་
ཕྲེང་ཐག་ཆད་འདྲའི་མིག་ཆུའི་ཐིགས་པ་རེ་རེ
བཟོད་བསྲན་སྒོས་རང་གི་སེམས་གཏིང་དུ་བསགས་
ཨ་མ་ལགས ཁྱེད་ནི་མི་ཡུལ་འདིའི་ཆེས་བློ་བག་ཕེབས་པའི་ཁྱིམ་གཞི་ཡིན
གྲང་ངར་ཆེ་བའི་དགུན་ཁ་ཐོན་ལ་ཉེ་སྐབས
ཞེ་སྡུག་པའི་ང་ནི་ཕྱིར་རང་ཡུལ་དུ་ལོག་འདོད་ཅིང
ཁྱེད་ཀྱི་གཤིས་བཟང་གཞུང་དྲང་གི་བྲང་ཁོག་དུ་འཛུལ་ནས
བབ་ཆགས་དྲི་མེད་ཀྱི་སེམས་པའི་འགྱུར་ཁུག་ལ་ཉན་འདོད
ཨ་མ་ལགས ཁྱེད་ཀྱི་ཁེར་རྐྱང་གི་རྒྱབ་གཟུགས་དེ་མ་མཐོང་པར་ཡུན་རིང་འགོར་སོང་
ཁ་བ་ལྷབ་ལྷུབ་ངང་འབབ་པའི་དུས་སུ
ང་རང་ཁྱེད་དང་མཉམ་དུ་ལ་འགོར་བུད་ཤིང་འཐུ་རུ་འགྲོ་བའི་འདུན་པ་དྲག་
（ལྷོ་བ་འགྱུར་མེད་རྡོ་རྗེས་བསྒྱུར）
• 45 •



བསྐལ་བཟང་བུང་བའི་དགའ་ཚལ།
(རྩོམ་སྒྲིག་འགན་ཁུར་བ། ཀླུ་འབུམ་རྒྱལ）
ལན་ཆགས་ཀྱི་འཇིག་རྟེན།
བན་དེ་ཐར།
མཚན་དཔེའི་ལང་ཚོས་མཛེས་པར་བརྒྱན་པའི་སྐུ།།
ཡན་ལག་དྲུག་ཅུའི་དཔལ་རྫོགས་སྙན་འཇེབས་དབྱངས།།
རིག་བྱེད་དབྱངས་ཀྱི་རྒྱལ་མོ་མིག་ཡངས་མ།།
བདག་མགྲིན་པདྨའི་གདན་ལ་མྱུར་བར་བྱོན།།
ལྷིང་འཇགས་འཇིག་རྟེན་ཁེར་རྐྱང་རླུང་བུས་སྒུལ།།
སྐྱོ་བའི་སྡོང་ལོ་ཤག་ཤག་ཡིད་དུ་ལྷུང་།།
སེམས་ཀྱི་ངོས་ལ་བཏབ་པའི་ནད་རྙིང་འདི།།
དྲན་རྟོག་པིར་གྱིས་ཤོག་དཀར་ངོས་ལ་དྲངས།།
དབྱར་དུས་རི་ལུང་ཐང་གསུམ་མཛེས་པས་ཕྱུག །
སྟོན་ཁར་འབྲས་བུ་མོད་པ་སྤྱི་ཡི་འགྲོས། །
དགུན་དུས་སླར་ཡང་མཛེས་པ་ཉམས་པ་བཞིན།།
རང་མྱོང་རི་མོ་འདི་ལས་གཞན་དུ་མེད།།
Jང་བ
སྐབས་རེར་སྤྲོ་སྐྱིད་འཚོ་བའི་དབུ་བསླངས་ཀྱང་།།
ལན་རེར་རྫོགས་ཚིག་རལ་གྲི་བསྟུད་མར་འབྱུང་།
དགའ་སྐྱོའི་འགྱུར་ལྡོག་གཅིག་ཏུ་མ་ངེས་པ།།
དུས་ཀྱི་ཕོ་ཉའི་ཆོ་འཕྲུལ་ལས་ཀྱང་སྡུག །
---
བསམ་བཞིན་བཙལ་ཀྱང་མི་ཐོབ་སྐབས་ཤིག་ཡོད།།
མི་དགོས་སྙམ་ཡང་དབང་བའི་དུས་ཤིག་འབྱུང་།།
• 46 •



མི་ཚེའི་ཕྲེང་གོག་བགྲ ང་ལོ་ཉི་ཤུའི་རིང་།།
བསམ་ཐོག་གཅིག་ཏུ་བབས་པ་ཉིན་སྐར་ཙམ།།
གཞན་ནས་བསྡད་ན་མཛའ་འདྲིས་གྲོགས་རྣམས་དྲན།།
འདི་ནས་བསྡདས་ན་ཡུལ་དང་ཕ་མ་དྲན།།
དྲན་སྣང་མཐའ་ན་འགྲེང་བའི་སྐྱེས་ཆེན་ཚོ།།
མཉམ་དུ་འཛོམས་པའི་ཐབས་ཤིག་མེད་འདི་ཅི།།
མི་ལོ་ཉི་ཤུའི་སྐས་ལ་འཛེགས་པའི་བུར།།
ལང་ཚོའི་གསང་བ་གཏོར་བའི་འགན་ཞིག་ཡོད།།
ཕྱོགས་བཅུའི་ཡུལ་གྱི་འཚོ་གནས་གང་ན་ཡང།།
མི་ཚེའི་འདྲི་གཞི་སྣ་ཚོགས་ཤུགས་ཀྱིས་འཕུར།།
ཨ་མས་ཆུང་མ་ལོངས་ཞེས་གཏམ་ཞིག་བཤད།།
ཨ་ཕས་མོ་རྩིས་བཀའ་ལ་ཉན་དགོས་ཟེར།།
ཕུ་བོས་ནང་མིར་བྱམས་པའི་དགོས་པ་བརྗོད།།
ལས་སྐལ་འདི་འདྲའི་བར་ནས་ཤུགས་རིང་ཤོར།།
ལྷ་ལ་གསོལ་བ་བཏབ་ཀྱང་གྲོགས་མི་བྱེད།།
མི་ལ་ཞུ་བ་བྱས་ཀྱང་མིག་མི་གཡོར།། །
འདོད་པའི་རི་མོའི་དཀྱུས་སུ་བབས་པའི་ལམ།།
མིག་སྟོང་བགྲད་ནས་བལྟས་ཀྱང་རྙེད་པ་དཀོན།།
ཡུལ་མི་གཉེན་ཉེས་སྒོར་མོ་བཙལ་ན་འདོད།།
བུ་ཆུང་ང་རང་སློབ་གྲྭར་འགྲིམས་ན་འདོད།།
འདི་ལྟར་བསམ་ཕྱོགས་གཅིག་ཏུ་མ་གྱུར་བས།།
ཡིད་སེམས་བརླན་གྱིས་བཟུང་བ་ཉུང་ཉུང་མིན།།
འགའ་རེས་ལས་ཤིག་ཡོད་ན་ལམ་ཡོད་ཟེར།།
ཁ་ཅིག་བརྩོན་པའི་རྩ་བ་བརྟན་དགོས་སྨྲ།།
འོ་ན་ང་ཡི་ལས་སྣང་མ་དག་གམ།།
• 47 •



ཡང་ན་བརྩོན་པའི་རྩ་བ་མ་བརྟན་ནམ།།
སློབ་ཆེན་འགྲིམས་ན་རྒྱུ་ཡི་དཔུང་ཤུགས་དགོས།།
བྱ་བ་བསྙེག་ན་དཔོན་པོའི་ངོ་སོ་མཁོ།།
གཉིས་མེད་ཁོལ་བོར་ལུས་པའི་ཉམ་ཆུང་བུར།།
དོན་གྱི་རྩ་རྐང་ཚུགས་པར་ངལ་བ་ཆེ།།
ངང་སྒུག་དུམ་བུ་གཅིག་གིས་མཚན་ལྗོངས་བསུས།།
རྨི་ལམ་རབ་རིབ་འབད་འ ཡིས་སྐྱ་རེངས་རྙེད།།
རེ་བའི་མཚོ་མཐའ་འགྲིམས་པའི་ཀོ་གྲུ་ཞིག།།
བརྩོན་སེམས་ཟླ་བའི་ཞུན་གྱིས་ག་ནས་འཚོལ།།
[ རྨ་ལྷོ་མི་རིགས་དགེ་ཐོན་སློབ་ག]
དུས་ཚིགས་འདིར།
གཡང་འབུམ་ཚེ་རིང་།
དུས་ཚོད་ཀྱི་གོམ་འགྲོས
རློམ་སེམས་ལས་བསྐྱུར་བའི་རེ་ཆད་ཡིན་པ་ཚོར
དུས་ཚིགས་འདིར
སྐྱོ་གར་གྱི་སྣང་བརྙན་རེ་རེ
ཚེ་སྲོག་གི་འདབ་ལོ་སྟེང་འཕྱོ་དུས
ཉི་ནུབ་ཀྱི་བརྒྱུད་རིམ་རེ་རེ
འཛུམ་བག་ལས་ལྟུང་བའི་
དངངས་སྐྲག་ཡིན་པ་ཚོར
དུས་ཚིགས་འདིར
བརྩེ་དུང་གི་གླེང་མོལ་རེ་རེ
གྱེས་ཕྱག་གི་མཛུབ་རྩེ་ནས་སྤུར་དུས
ཟླ་ངོགས་ཀྱི་རྨི་ལམ་རེ་རེ
སྤྲོ་སྣང་ལས་བོར་བའི་ན་ཟུག་ཡིན་པ་ཚོར
དུས་ཚིགས་འདིར
སྤྱང་ཚོགས་ཀྱི་གསོལ་སྟོན་རེ་རེ
མཚན་སྨག་གི་མིག་ཀོང་ནས་བཞུར་དུས
[ མཚོ་ལྷོ་ཁུལ་བོད་ཡིག་སློབ་འབྲིང]
• 48 •



དྲན་པའི་རེ་སྨོན།
རྒན་ཡུམ་སྐྱབས་མཆོག་ལ།
ལྗང་བུ་གསར་སྐྱེས།
འབྱུང་གཞིར་འཐིམས་པའི་བརླང་སྤྱོད་རྡུལ་སྨུག་གཞན་ཕན་ཐུགས་ཀྱིས་རྨང་ནས་སེལ།།
གླིང་བཞིར་ཁྱབ་པའི་ལོག་རྟོགས་མུན་པ་ཤེས་རབ་འོད་ཀྱིས་ཕྱོགས་མཐར་བདས།།
ཕྱོགས་བཞིར་གྲགས་པའི་ནང་དམེའི་སྙིང་སྟོབས་རིག་པའི་དཔལ་གྱིས་རྟིང་འོག་མནན།།
སྡེ་བཞིའི་དཔལ་མཛེས་བཤེས་གཉེན་མཆོག་ལ་བསྟོད་པའི་མཆོད་སྤྲིན་དགུང་ནས་འཕེན།།
འདུ་ཤེས་རྙིང་བ་ཕུག་ཏུ་ཡིབ་ནས་རྫོགས་ལྡན་བསུ་བའི་ལམ་སྟོན་མཁན།
བུ་ཆུང་ང་ཡི་ཡིད་ཀྱི་མཚོ་མོར་དྲན་པའི་རྦ་རླབས་འཕྱུར་ཙ་ན།།
སྔོན་བྱུང་ལོ་རྒྱུས་གསུང་རབ་ལ་སོགས་འཆད་པའི་རིག་པ་ལེགས་རྣོ་བས།།
རང་སྐད་སློབ་ལ་གཅེས་པའི་འདུན་པ་རླབས་ཀྱི་ཕྲེང་བ་མཁའ་རུ་རྩེན།།
ཡ་མ་ཟུང་གི་སྐད་གཉིས་སྨྲ་བ་ཕས་ཀྱིས་རྒོལ་བའི་བདག་ཉིད་ཅན།།
བུ་ཆུང་ང་ཡི་འདྲེན་བྱེད་དཔལ་དུ་དྲན་པའི་གཟུགས་རིས་འཆར་ཙ་ན།།
མཁས་བརྒྱ་འགྲན་པའི་ལུང་དང་རིགས་པས་རྩོད་པའི་སྙིང་སྟོབས་གཟི་འབར་བས།།
བླང་དོར་གནས་ལ་ཅུང་ཟད་སྒྲིམ་པའི་རང་རྟོགས་འདུ་ཤེས་ཀུན་ནས་རྒོད།།
ཐབས་ཤེས་ཟུང་གི་སློབ་གསོ་རིག་པའི་ཡིག་རྨོངས་བཀྲོལ་བའི་ལམ་སྟོན་མཁན།།
བུ་ཆུང་ང་ཡི་ཡིད་ཀྱི་མཚོ་མོར་དྲན་པའི་རྦ་རླབས་འཕྱུར་ཙ་ན།།
ཐུན་མིན་རིག་གནས་ཡུན་དུ་སྤེལ་ལ་རྩོམ་པའི་རྣམ་དཔྱོད་ལེགས་རྒྱས་པས།།
རང་གི་རིགས་ལ་རང་སྟོབས་འབུལ་བའི་ལྷག་བསམ་རྣམ་དག་ཀུན་ནས་རྒྱས།།
ལོག་སྨྲའི་ཚིག་ཤིང་ཤེས་རབ་རལ་གྲིས་སྐད་ཅིག་འཇོམས་པའི་བདག་ཉིད་ཅན།།
བུ་ཆུང་ང་ཡི་འདྲེན་བྱེད་དཔལ་དུ་དྲན་པའི་གཟུགས་རིས་འཆར་ཙ་ན།།
སྙན་ངག་ལ་སོགས་སྒྲ་རིག་རི་མོ་སྡེབ་སྦྱོར་ཚོན་གྱིས་ལེགས་སྤྲས་པས།།
རྩོམ་པའི་ལས་སུ་ཅུང་ཟད་འཇུག་ལ་སྤོབས་སེམས་རི་རྒྱལ་བཞིན་དུ་བརྟན།།
སྔོན་ཐོན་ལམ་ལེགས་ཐད་བརྒལ་མཚོན་ཆའི་རྗེས་ལུས་གཅོད་པའི་ལམ་སྟོན་མཁས།།
བུ་ཆུང་ང་ཡི་ཡིད་ཀྱི་མཚོ་མོར་དྲན་པའི་རྦ་རླབས་འཕྱུར་ཙ་ན།། །
གང་གང་ཡིད་ཀྱི་ཞིང་ས་གཤིན་པོ་བསླབ་བྱའི་ཆབ་ཀྱིས་བྲན་གྱུར་བས།།
དེ་དེའི་ཕུགས་ཀྱི་སྙེ་མོ་ལེན་ལ་ཆོད་སེམས་བླ་མེད་རྟག་ཏུ་མངའ།།
• 49 •



ཁ་གཏིང་སྙིང་ནས་བཤེས་གཉེན་དྲན་པའི་རེ་སྨོན་ཁུ་བྱུག་དབྱངས་སྙན་འདི།།
ཐོས་འཛིན་བཅུད་དུ་ཉན་པར་མགུ་བའི་རང་སེམས་གསོ་བའི་སྐུལ་བརྡ་ཡིན།།
ཁ་ལྕེ་བདེ་ཞིང་ཁ་དབང་མཐོ་བའི་བཤེས་གཉེན་དམ་པའི་མཛད་འཕྲིན་དག །
རྒྱུ་སྐར་རྒྱལ་པོའི་དཀྱིལ་འཁོར་ཡོངས་རྫོགས་གེགས་མེད་ལྷུན་གྱིས་འགྲུབ་གྱུར་ཅིག །
[གཙོས་བོད་རིགས་སློབ་འབྲིང]
གླང་ཆེན་རྫ་འདབས་ཀྱི་མགྱོགས་བྲིས།
གཡང་འབུམ • བཀྲ་བྷ།
གླང་ཆེན་རྫ་རི།
ཤི་གསོན་གྱི་བདེ་སྡུག་སྤྱི་གཙུག་པདྨའི་ཁྲི་སྟེང་དུ་བཀོད་ནས
རི་བོ་མཐོན་པོ་གང་མང་ཞིག་གི་གདན་རབས་ལ་
སྙན་ངག་གི་རྒྱབ་ལྗོངས་བསྐྲུན་བཞིན་རྒྱང་རིང་ལ་སོ་བ་བྱས
མདོ་རྩེ་ཤེའུ་སྙིང་།
གདོད་མའི་སྲོལ་རྒྱུན་དུ་གྲུབ་པའི་མེ་ཏོག་གི་གྲོང་ཚོ་ཆུང་ཆུང
ཤེའུ་ཚོར་ཆེས་ཐོག་མའི་ལང་ཚོའི་མཆོད་པ་བཤམས་
སྨན་ཆུའི་ལབ་རྩེ།
ལྷ་ཚོགས་ཀྱི་གནས་མལ་དུ་བཅོལ་བའི་འབྲོང་སྟག་ཐང་ནས
སྨོན་པ་ཁྲི་ཕྲག་གི་དར་གོས་ལུས་ལ་མནབས་ཏེ་
གནམ་སའི་བར་མཚམས་སྲུང་བཞིན་ཡོད་ཚད་བདེན་ཁ་སྦྱིན་
མང་རའི་བྱེ་མ།
མེ་ཏོག་གི་རང་མདངས་ཡལ་བའི་དགུན་གཞུང་ལ
ས་ཆེན་ཞིག་གི་གས་སྲུབས་ན་འཚངས་པའི་ཨ་ཅེ་ལགས་
ལོ་ཟླའི་རླུང་དམར་གྱིས་ཟློས་གར་འཁྲབ་ཞོར
མི་ཡུལ་གྱི་སྐོར་ལམ་དུ་ལྡིང་སྐོར་རྒྱག་
[མཚོ་ལྷོ་ཁུལ་བོད་ཡིག་སློབ་འབྲིང]
• 50 •



མ་བཅོས་སེམས་ཀྱི་འགྱུར་ཁུགས།
འུ་སུན • ཚེ་རིང་བཀྲ་ཤིས།
དཔྱིད་གསུམ་ལྗང་མྱུག་རི་ལུང་ཐང་གསུམ་ནས་འབུས་པར།།
སྦྲང་ཆར་བསིལ་མའི་དངོས་གྲུབ་གནང་བ་རང་མིན་ན།།
ལྗང་མདོག་ལོ་འདབ་འཐོར་རླུང་བདུད་དཔུང་གིས་སྤྲུགས་ཏེ།།
ཚེ་སྲོག་ཕྲ་མོ་ངེས་མེད་སྟོང་དབྱིངས་སུ་གཏོར་འགྲོ།།
དབྱར་གསུམ་ཕྱུགས་རིགས་དཀར་ནག་ཤ་ཤེད་ནི་རྒྱས་དུས།།
དྲིན་ཆེན་ཕྱུགས་རྫི་བཟང་པོའི་འཚོ་སྐྱོང་རང་མེད་ན།།
སྒོ་ཕྱུགས་ཁྱུ་ཚོགས་རི་སྤྱང་དར་མ་ཡིས་དཀྲུགས་ཏེ༎
འཇིགས་རུང་གཤིན་རྗེའི་འཕྲང་ལ་འཛེམ་མེད་དུ་བསྐུལ་འགྲོ།།
སྟོན་གསུམ་གསེར་མདོག་ལོ་འབྲས་མགོ་ལྕོག་ནི་ལྡེམ་དུས།།
སྟོན་རླུང་བསིལ་མོས་སྤྲིན་ནག་དེད་པ་རང་ཡིན་ན།།
སྟོན་འབྲས་ལེགས་པོ་སད་དང་སེར་བ་ཡིས་བཅོམ་སྟེ།།
ཞིང་བ་རྒན་པོའི་སྨིན་མར་སྡུག་མདུད་ཅིག་བརྒྱབ་འགྲོ།།
-
དགུན་གསུམ་ཙག་རླུང་བཙན་པོ་ངེས་མེད་དུ་རྒྱུ་དུས།།
ཨ་འཇམ་ཚ་རུ་དྲོན་མོའི་བཀའ་དྲིན་རང་མིན་ན།།
རང་ལུས་འདོམ་པ་གང་པོར་འཁྱག་རླུང་གིས་གཙེས་ཏེ།།
ཕྱུགས་རྫི་བུ་ཆུང་གྲང་ནས་ཁོང་འདར་ཞིག་ཤོར་འགྲོ།
[ ཀོས་ནན་རྫོང་མི་རིགས་སློབ་འབྲིང]
• 51 •



གངས་ལྗོངས་ལ་བཏོན་པའི་དྲི་བ།
ཚེ་དབང་ལྷུན་གྲུབ།
་
རྟ་མཆོག་རྒོད་པོའི་རྨིག་སྒྲའི་ཀློང་ནས་དུས་རབས་བུ་མོའི་མངའ་ཐང་བརླགས།།
སྤང་ཐང་གོར་མོ་བདག་འཛིན་སླད་དུ་མཐའ་ཡས་འཛིན་མ་ཁྲག་གིས་བརྫིས།།
རྣོ་དབལ་རལ་གྲི་དགུང་དུ་འཕྱུར་ནས་སྤུན་ཟླའི་ཤ་ཁྲག་ས་ལ་གཏོར།།
ཤ་གཟན་སྲིན་པོའི་སྤྲུལ་བ་ཡིན་ནམ་གངས་ཅན་ཡུལ་གྱི་སྟག་ཤར་ཚོ།།
དྲིན་ཆེན་ཕ་མ་རྒྱབ་ཏུ་དོར་ནས་ཁ་ཡག་གཏམ་གྱིས་ཕ་རོལ་བསླུ།།
ངོ་གདོང་དཀར་དམར་རྫས་ཀྱིས་བྱུགས་ཏེ་འདུ་འཛི་ཆེ་བའི་གྲོང་མཐའ་ཉུལ།།
པ་སངས་ལྟ་བུའི་ལང་ཚོ་བཙོང་ནས་ཡ་རབས་མེས་པོའི་སྙན་པ་བརླགས།།
བོད་རིགས་བུ་མོའི་སྤྱོད་བཟང་ཡིན་ནམ་མདོ་སྨད་ཡུལ་གྱི་ཀླད་སྟོང་མ། །
རྒུན་ཆང་དམར་པོའི་ཤེལ་ཕོར་ཁ་ནས་ལ་རྒྱའི་གཞས་ཆུང་ལྷོད་ཀྱིས་གྱེར།།
ཆགས་གླུ་རྩེད་འཇོའི་བདེ་བའི་མལ་དུ་མི་ཚེ་སྟོང་འདང་གཉིད་ཀྱིས་བསྐྱལ།།
གསེར་ཞུན་ལྟ་བུའི་ཕ་སྐད་ནང་དུ་གཞན་སྐད་སྙིགས་མའི་བསླད་ཀྱིས་སྦགས།།
དུས་རབས་གསར་བའི་དགོས་མཁོ་ཡིན་ནམ་བྷོ་ཊའི་རྗེས་འཛིན་སློབ་མའི་ཁྱུ།།
དམངས་གཙོ་སྲིད་ཀྱི་ཁྲི་ལ་འགྱིང་ནས་སྟག་སྒོའི་སྒོ་གླེགས་ཆེས་ཆེར་ཕྱེ།།
འགྲོ་དོན་ཞབས་ཀྱི་རྡུལ་བཞིན་དོར་ཏེ་རྒྱུ་ནོར་ལྐོག་ཟའི་ལས་ལ་རེམ།།
：དམངས་དོན་ཁ་གཡང་མངོན་མཐོར་སྒྲོག་བཞིན་བདེན་རྫུན་དབྱེ་བ་སྒོར་གྱིས་འབྱེད།།
སྤྱི་དོན་སྒྲུབ་པའི་སེམས་དཔའ་ཡིན་ནམ་ད་ལྟའི་དུས་ཀྱི་ལས་བྱེད་པ།།
བསླུ་མེད་དགེ་་སྡིག་ལས་འབྲས་བརྗོད་བཞིན་གང་སར་ཕུང་བའི་ཐབས་ཇུས་བཤམས།།
སྐྱིད་སྡུག་གནམ་གྱི་རྒྱལ་མོར་བཅོལ་ནས་རང་ས་དོག་མོར་རྐང་མལ་གསོ།།
འབྱོར་ལྡན་ཕྱུག་པོའི་ནོར་ལ་རྔམས་ནས་གཅེས་ཕྲུག་བུ་མོ་གནས་ལ་བརྫངས།།
སྲིད་པ་རྒན་པོའི་བློ་གྲོས་ཡིན་ནམ་དེང་དུས་ཀླད་རྙིང་རྒན་པོའི་ཚོགས།།
འགོག་མེད་སྤོབས་པའི་ཀློང་ནས་བརྡོལ་བའི་དྲི་བ་གནམ་ལྕགས་ཐོག་མདའ་འདི།།
• 52 •



མ་རུངས་སྤྱོད་པའི་འབེན་ལ་གཟས་ཏེ་སྨྲ་སྒོ་ཕྲེང་ནས་བསྟར་ལགས་ན།།
སྙན་པའི་ཚིག་གི་ཟིལ་དངར་མེད་ཅེས་དམོད་པའི་ལྗགས་རྩེ་མི་གཡོ་བར།།
རང་རིགས་ལས་ལ་ཞེན་པའི་མདངས་ཀྱི་ཉག་ཕྲའི་འོད་ཐིག་ཡིན་པར་སོམས།།
[ མཚོ་སྔོན་གངས་རྒྱན་མི་རིགསསློབ་གྲྭ]
ཞོགས་པའི་ཡིགཞོན།
དཔལ་ལྡན་ལྷུན་གྲུབ།
ཤར་རིའི་སྤོ་ནས་འཕགས་པའི་ཉི་གཞོན་གང་།།
ལང་ཚོའི་དཔལ་གྱིས་ཕྱུག་པའི་སྟག་ཤར་བཞིན།།
དྲོད་ལྡན་དཔྱིད་ཀྱི་ཕོ་ཉར་རབ་ཆིབས་ཏེ། །
གསེར་ལྡན་འཛིན་མའི་ལུས་ལ་དྲོད་སྣང་བསྐྱིལ།།
སྤྲིན་པ་སྔས་སུ་བྱས་པའི་ཉི་གཞོན་གང་།།
རྒྱུ་ནོར་ལོངས་སྤྱོད་འཛོམས་པའི་མི་དབང་བཞིན།།
འཁྱག་རོམ་སྦུབས་སུ་ལུས་པའི་རྐང་འཐུང་ཚོགས།།
སྔར་མེད་དབུགས་གསར་རྒྱས་ཏེ་འཛུམ་བརྒྱ་གྲོལ།།
མཚམས་སྤྲིན་གསེབ་ཏུ་ཡིབ་པའི་ཉི་གཞོན་གང་།།
ཚོན་མདོག་སྣ་ལྔས་བརྒྱན་པའི་འཇའ་ཚོན་བཞིན།།
ཁྱོན་ཡངས་འཛིན་མའི་སྐེ་ལ་དམ་འཁྱུད་པས།།
འབྲས་བཟང་ལོ་ཏོག་སྐྱིད་པའི་མགོ་ལྕོག་ལྡེམ།།
བྱ་རྒྱལ་ཁྱུང་དང་འགྲོགས་པའི་ཉི་གཞོན་གང༌།།
འབྱོར་ལྡན་བདག་པོས་མངགས་པའི་ཕོ་ཉ་བཞིན
རི་སུལ་སྟོང་ཕྲག་ཉུལ་བའི་དཀྱིལ་འཁོར་ནས།།
ས་ལ་བཀྲ་ཤིས་འབྱུང་བའི་མིག་ཞགས་འཕེན།།
[ ལྷ་ས་དགེ་འོས་སློབ་གྲྭ]
• 53.



སེམས་ནང་གི་ཟླ་བ། །
གངས་རྩེན : གདུགས་དཀར་སྐྱབས།
བཅུ་དྲུག་ལང་ཚོའི་ཆ་ཀུན་རྫོགས་པ་པདྨ་དཀར་པོའི་མདངས་འཛིན་ཞིང༌།།
བརྩེ་ཞེན་དྲི་བསུང་ཕྱོགས་བཞིར་འཐུལ་བ་ཞལ་རས་ཟླ་བའི་དཀྱིལ་འཁོར་ཅན།།
བདག་ཡིད་བརྟན་པ་ཡོངས་སུ་འཕྲོག་པ་ཡིད་མཐུན་མཛའ་མོའི་སྣང་བརྙན་གང་།།
སྒེག་ཉམས་སྟོང་གིས་གར་སྟབས་སྒྱུར་བཞིན་བདག་སེམས་ནམ་མཁའི་དབྱིངས་སུ་བསྐྱོད།
ལྡེམ་མྱུར་འཁྱུག་འཁྱུག་སྐུ་གཟུགས་འདབ་མ་མྱོས་བུམ་ཟིལ་བས་ཀུན་ནས་དྲུད།།
སྨིན་མའི་བྱ་རྒོད་གཤོག་པའི་འོག་ན་མིག་ཟུང་སྤྲིན་དཀར་ཆུ་བཞིན་གཡོ།
ཡིད་འོང་ཞལ་རས་སྐྱེད་མོས་ཚལ་ན་མཁུར་ཚོས་པད་མོ་མདངས་ཀྱིས་མཛེས།།
བདག་བློའི་གསེར་ཉའི་འཁྱུག་འགྲོས་མཚར་བོ་ཁྱེད་ལུས་ལྕགས་ཀྱུས་ཡོངས་སུ་དྲངས།།
སྐྱ་རེངས་བུ་མོ་འི་གསང་རས་རུམ་ན་བཅུ་དྲུག་ལང་ཚོ་འོད་ཀྱིས་འཁྱུད།།
རྟ་ལྗང་འཁོར་ལོའི་འདེགས་འཇོག་བར་ན་རབ་སྨིན་འཕྱོར་སྒེག་མིག་གི་དཔལ།།
མཚམས་སྤྲིན་དམར་པོའི་བཀྲག་མདངས་གསེབ་ན་སྙན་འཇེབས་གླུ་གཞས་བྲག་ཅར་འཁོར།།
དུང་ཟླ་དཀར་པོའི་འཁྲེང་ཞེན་འོད་ཀྱིས་ཡིད་འོང་བཞིན་རས་འཚོས་པ་བདེན།
རེ་སྒུག་ཆང་གི་འབྱུང་བཞི་གཏམས་པའི་ཁོ་པའི་མིག་ཟུང་ཁྱེད་ལ་ཕྱོགས།
ལྷག་བསམ་དབྱར་རྔ་དཀྲོལ་བར་བགྱིས་པས་ཁྱེད་ཡིད་རྨ་བྱ་སྤྲོའམ་ཅི།།
ཁེར་རྐྱང་ཀློང་ན་གྲིབ་མར་འདྲིས་པའི་ཁོ་བོའི་བློ་རྩེ་ཁྱེད་ལ་གཏད།།
སྙིང་གཏམ་སྦྲང་ཆར་ཡུན་གྱིས་བསྩལ་ན་མགོ་ལྕོག་ལྗང་སྨྱུག་ལྡེམ་མམ་ཅི།།
སྡོད་ཀྱང་མི་ཚུགས་ཁང་ཆུང་གྲུ་བཞིར་གན་རྐྱལ་ལོག་ནས་འདི་ལྟར་བསམ།།
ཁྱེད་ནི་འདབ་སྟོང་པད་མ་ཡིན་ན་ང་ནི་བུང་བར་བརྫུས་ན་འདོད།།
ཁྱེད་ནི་ནགས་རྫོང་སྟུག་པོར་སྤྲུལ་ན་རང་ཡང་ཁུ་བྱུག་ཡིན་ན་སྙམ།།
གསན་དུ་ཨེ་ཡོད་བདག་ཡིད་མཁའ་ན་གར་དུ་སྒྱུར་བའི་ཟླ་བ་མོ།།
[ཀླུ་ཆུ་རྫོང་བོད་རིགས་སློབ་འབྲིང]
• 54 •



སྙན་དབྱངས་ཆུ་བོའི་བཞུར་རྒྱུན།
（ རྩོམ་སྒྲིག་འགན་ཁུར་བ། དཔལ་ལྡན)
ལྡོག་པ འི་བློས་བསླངས།
རི་སྔོན་བླ་མ་ཐར། （ ཀན་ལྷོ）
མཚར་སྡུག་འོད་སྟོང་གི་ཉིན་བྱེད
ཡང་ན་སྙིང་ཁོང་ན་འབར་བའི་སྒྲོན་མེ་
ས་གཞིའི་བྲང་ཁོག་ལ་འཐིབས་པའི་སྨུག་པ་དེའི་དབང་གིས
ང་རང་སྦྲ་གུར་གྱི་འགྲམ་དུ་ཀྲོང་ངེར་ལངས་ཤིང
དཔྱིད་དཔལ་ལྟ་བུའི་ལྗང་མདོག་ལ་ཅེར་ནས་
ཡུན་རིང་གི་ཡུན་རིང་ཕྱིན་ཡང
བྱེའུ་རེ་གཉིས་སྔར་བཞིན་རང་རློམ་ངང་འཕུར་
2
དྲན་རྟོགས་སྲབ་མོའི་འཇའ་གུར
ལོ་ངོ་སྟོང་ཕྲག་གི་མཁའ་དབྱིངས་སུ་འཐེན་
དབྱངས་དང་གསལ་བྱེད་ཀྱི་མཆོད་བསྟོད་ལས་འབར་བའི
རོལ་དབྱངས་ཀྱི་འགྱུར་ཁུགས་ཁྲོད་ན
གངས་རིའི་ཁ་དོག་རིམ་གྱིས་ཡལ་ལ་ཉེ་
3
བྱ་རྒོད་གྱི་ཁ་ཟས་སུ་གྱུར་བའི་ཀེང་རུས་
སྤང་དང་གཡའ་མའི་མཚམས་སུ་
སྟོན་གྱི་འཇག་མ་བཞིན་གང་དགར་འཕྱོ་
འདི་ནི་དུར་ཁྲོད་གྱི་རྒྱབ་ལྗོངས་མ་ཡིན་ནམ་སྙམ
• 55 •



ཁེར་རྐྱང་གི་རྒྱལ་ཁམས་པ་ཞིག
སླར་ཡང་ཐོག་མའི་ཡུལ་ལྗོངས་སུ་ལོག་པ་མཐོང་ཚེ
རང་གི་མཛའ་མོ་གཞན་ལ་ཤོར་བ་ལྟ་བུའི་ཞེ་སྡང་གིས
ཚེར་མ་དང་རྩྭ་ལྡུམ་གྱི་ཁྲོད་ནས ཁྱོད་རང་
དུག་སྦྲུལ་གྱིས་ཚུལ་གྱིས་ཐེངས་འགར་འཁྱུག་སྲིད་
ཡིད་ཆེས་བྲལ་བའི་གཞོན་ནུ་མའི་སྒེག་ཉམས་
ངའི་བརྩེ་དུང་གི་སྐྱེད་ཚལ་ལ་ཡང་ཡང་འཁོར་བའི་
བུང་བ་དང་ཕྱེ་ལེབ་གཞན་ཞིག་ཡིན་ན་
ཉིན་མཚན་ཀུན་ལ་འདོད་པའི་ཆུ་ཐིགས་བསགས་ནས་
ཚོར་སྣང་ཡ་མཚན་ཞིག་འཚོལ་གྱིན་པའི་སྐབས་དེ་ལ
བྱེའུ་རེ་གཉིས་སྔར་བཞིན་རང་རློམ་ངང་འཕུར་དོན་ཅི་ཡིན་ནམ
6
སུ་ཞིག་གི་རྐང་ལག་ཡན་ལག
ས་སྒང་གི་ལེགས་བཤད་རྙིང་བ་ཞིག་གིས་བསྡམས་དུས
དར་ལྕོག་ཀྱང་ཨ་མའི་སློག་པ་ལས་ལྷག་པར་རལ་ཅིང
མེས་པོའི་ཡང་མེས་པོས་བཞེངས་པའི་གཙུག་ལག་ཁང་ལ
ཟུངས་ཁྲག་རྒྱས་ཤིང་གདོད་མའི་ཁ་དོག་བྱུང
རྒྱུས་ཆེ་བའི་རྩམ་པ་དང་འོ་མའི་དྲི་བསུང་དེ་ནས་འཐུལ
གསོན་དུ་རེ་བའི་མཆོད་མེ་ཆུང་ཆུང་ཞིག་གིས
ཤེས་རིག་ནོར་བུའི་གླིང་གི་ངོ་མཚར་ཡོད་ཚད
གནམ་སའི་བར་ནས་གསལ་བར་བཏང་བས།
གཞོན་ནུའི་འདྲེན་བྱེད་ལ་སྔར་ཡོད་མ་མྱོང་བའི་རེ་སྒུག་སྤུངས
ངའི་སྤྱི་གཙུག་ལས་ཕྱོགས་བཞིར་མཆེད་པའི
འོད་ཟེར་གྱི་དར་ཆ་དེས དེ་ལྟའང་སྨྲ་བ་བསྲིངས་ནས
མིའི་རིགས་ལ་ན་ཚ་དང་སྡུག་བསྔལ་མེད་པའི་
• 56 •



འཇིག་རྟེན་གཞན་ཞིག་གི་ཆེ་བ་བརྗོད་ཀྱིན་འདུག
བསླུ་བྲིད་ལྡན་པའི་ཐག་རིང་ཐག་རིང་གི་
ཁྱོད་ཀྱི་གནམ་འོག་འདི་ནས
ངས་རང་གི་མ་འོངས་པའི་བུ་ཕྲུག་ཚོར་རྒྱང་ལྟ་བྱས
འཕྲུལ་སྣང་གི་ལྗོན་པར་ལོ་འདབ་རྒྱས་དུས་ཤིག་ལ་
ང་རང་འུར་ཟིང་དང་ཅ་ཅོར་གཡོལ་ཆེད
མི་ཚོགས་སྟུག་པོའི་ལྡོག་ཕྱོགས་སུ་བསྐྱོད་
ཁ་ཁུ་སིམ་པའི་སྤང་ཁ་ཞིག་ལ་འགྲེང་རྗེས
མ་ཡུམ་དང་འབྲེལ་བ་ཟབ་པའི་སྐད་ཆ་དེ་སླར་ཡང་སྨྲས་
ཐ་སྙད་དང་ཚིག་གི་ཕྲེང་བར་རློམ་པའི་སྐྱེ་བོ་འགའ
ནམ་ཞིག་འཆི་བདག་གིས་བསྐྱལ་ཏེ་དུར་ཁྲོད་ལ་ཡལ་ངེས་ཞེས
དུས་རབས་བུ་མོས་ཡང་ཡང་སྨྲ
id
དྲི་བཞོན་ཡང་རྫི་བོ་ཞིག་དང་འདྲ་བར
ཉིན་བྱེད་ཀྱིས་བཀྲུས་པའི་རི་རྩེ་ཞིག་ལ་འཛེག་ཅིང་
རི་རྩེ་ཞིག་ནས་མར་བབས་
རྨི་ལམ་གྱི་མཆོད་རྟེན་དེ་ལྟར་འཇིག་པ་དྲན་ཚེ་
ཡིད་སེམས་ལ་ཁ་བའི་འདབ་མ་ཁ་ཤས་ངང་གིས་བབས་
11
རྩྭ་ཐང་གི་གླུ་ངག་སྙན་མོ་དེ
ཐོག་མར་སྐྱེ་བོ་རེ་གཉིས་ཀྱི་ཤ་སྐྱིའི་བར་ལ་འཐིམ་ཞིང
རྗེས་སུ་འགྱིག་རྫས་དང་རྣོ་ལྕགས་ལ་དཔུང་བ་གཤིབ་ནས
གྲོང་ཁྱེར་གྱི་ལུས་ལ་དམ་དུ་འཁྱུད
12
ནམ་མཁའ་སྔོན་པོ་དང་འདབ་ཆགས་ཁྱེའུ་ཞིག
• 57 •



ལྷགས་རླུང་དང་མེ་དཔུང་གི་མཚམས་སུ
དལ་བ་དལ་བུར་མངོན་ཞིང
དལ་བ་དལ་བུར་ཡལ
ས་སྟོང་ལུང་སྟོང་གི་ཆར་རླུང་དྲག་པོ་
གཞན་སོས་དལ་བགས་ཕེབས་ཀྱི་རི་དྭགས་ཕོ་མོ་དེ་ཚོ་
མུན་པ་སྟུག་པོའི་ཀློང་ནས་
ཁྱོད་ཀྱི་མིག་གི་རྒྱལ་མོ་གློག་འོད་ཀྱིས་བཟི་དོན་ཅི?
ནམ་མཁའ་སྔོན་པོ་དང་འདབ་ཆགས་ཁྱེའུ་ཞིག
གང་ལྟར་གསལ་བོར་མཐོང་ཐུབ་བྲལ་ནའང
སྙན་ངག་གི་ཅ་ཅོ་བར་མེད་གྲགས་ཏེ
མི་ཚོགས་དང་འཁོར་བའི་བར་སྣང་ལ་ཡོངས་སུ་ཁྱབ་
13
འུར་འུར་ལྡང་བའི་གྲང་རླུང་གིས
ནུབ་ཀྱིན་པའི་འདྲེན་བྱེད་ལ་སྐྱེལ་མ་མཛད་དེ་
ཐག་རིང་གི་གནས་སུ་མི་མངོན་པར་བསྐྱོད་དུས
ཁྱོད་ཐོག་མའི་གྱོན་གོས་ཧྲལ་ཧྲུལ་ཞིག་ལ་འཛུལ་ནས
ང་ལ་རྫོགས་མཐའ་བྲལ་བའི་ན་ཟུག་དང་དྲོད་འཇམ་སྐྱེལ་འོང
ཁ་ཕྱོགས་ཤིག་གི་ཕྱིར་དུ་
གནས་འདིའི་མཁའ་དབྱིངས་སུ་ཤར་བའི་ཟླ་བ་དང་སྐར་མའི་ཚོགས
ཕྱོགས་བཞིའི་རི་རབ་ཀྱི་རྩེ་མོར་དྲག་ཏུ་འབར་ཏེ་
མེ་ལོང་ལྟ་བུའི་ཆུ་ནང་དུ་རང་གི་གཟུགས་བརྙན་བླུགས
14
ཡུལ་ལྗོངས་ལ་ཕུལ་བའི་བསྟོད་གླུ་ཁ་ཤས
ཐོག་མ་ནས་ཤ་ཁྲག་གི་གཏིང་སར་འཁྱིལ་ནས་
འཇིག་རྟེན་ལ་སྒེག་ཉམས་བསྟན་ནའང
མཛེས་སྡུག་ལྡན་པའི་ཚེ་སྲོག་གི་རང་མདངས་ཡོངས་སུ་ཤོར་ཟིན
• 58 •



ཨེ་མ
འགྲོ་བའི་ལྷ་རྗེ -
དུས་ནམ་ཞིག་གི་ཚེ་ན
ང་ཡང་ཁྱོད་དང་འདྲ་བར་སྦྲ་ནག་གི་བྱམས་བརྩེའི་འོག་ནས་
རྩྭ་མགོའི་ཟིལ་བ་བཞིན་གྲགས་འགུལ་ཙམ་ཡང་མེད་པར་
རིམ་གྱིས་ས་ལ་ལྷུང་སྟེ་ཅི་ཞིག་ལ་འཐིམ་ངེས་པས
སྐར་མདའ་ཞིག་འཁྱུག་ཙམ་གྱིས་མངོན་པའི་དུས་ཡུན་དེར
ངས་ཀྱང་ཕ་མེས་དང་འདས་ཟིན་པའི་ལོ་རྒྱུས་ཡོད་ཚད་ལ་
ཕྱིར་དྲན་བྱེད་དཀའ་ཨང་
16
ལྷ་ལྷ་མོའི་རོལ་ཆ་དང་མཚུངས་པའི་
ཆེས་ལྐོག་གྱུར་གྱི་ཟམ་པ་ཞིག་གཙང་ངོས་སུ་གཡོ་ཞིང་ལྡེམ
ཉིན་མཚན་རེ་རེར་ང་རང་ལྗོན་ཤིང་ཞིག་གི་ཚུལ་གྱིས་
ཁྱོད་གྱི་ཡུལ་ལྗོངས་སུ་ཁེར་རྐྱང་དང་སྐྱོ་གདུང་གིས་རྣམ་པས་འགྲེང་
ད་ལྟའང ངའི་བློ་ཁ་ཆ་རྒྱུས་བྲལ་བ་ཅི་ཞིག་གིས་འཐེན་ནས་འགྲོ་དུས
དོན་དངོས་སུ་གཙང་བོ་དང་ཟམ་པའི་བར་དུ་འབྲེལ་བ་ཅི་ཞིག་ཡོད་སྙམ་
17
འབྲོང་གཡག་གི་རྭ་རྩེ་ལྟར་སྣོ་བའི་རི་ཚོགས་དེའི་
ཁ་བའི་ངོ་འབག་ཇེ་མཐུག་ནས་ཇེ་མཐུག་ཏུ་ཕྱིན་དུས
ཉི་མའི་འོད་སྣང་རང་དབང་མེད་པར་འགུལ་ཙམ་གྱིས་འདར
བུ་ཆུང་བཞིན་ཡུན་རིང་ལ་བྲང་ཁར་སྦྱར་བའི་རེ་སྒུག་དེ
དུས་ཚོད་དང་ཚེ་སྲོག་གི་འགུལ་བསྐྱོད་ཁྲོད་སླར་ཡང་འཛུལ་ཏེ
གྱ་གྱུར་འཐེན་པའི་སེམས་ཀྱི་ཡུར་རྐའི་ནང་ལ
བརྙོགས་ཟིན་པའི་ཆུ་རྒྱུན་བཙོག་པ་ཞིག་དྲངས་ནས་འོང
སྐར་མ་སྟོང་ཕྲག་གི་འོད་མདངས་སུ་ཡིས་འཕྲོག
ཕྱི་གསལ་ནང་གསལ་གྱི་ནམ་མཁའ་དེ་ཡང་གང་དུ་ཡིབ
18
འཕུར་ཤེས་པའི་ལྷ་བྱ་ཞིག་ལ་སྨོན་པའི་ཕྱི་ཉིན་ནས
1མ་ནང་གས
• 59 •



གངས་རི་ཡང་འཇིག་ཟིན་པའི་མཁར་ཤུལ་ཞིག་དང་འདྲ་བར
མཇུག་མཐའི་ཚེ་སྲོག་གི་མཐའ་སྐྱོང་བཞིན་
ལོ་ཟླའི་འགྲོ་འོང་བར་ན་ཁ་རོག་གེར་ལུས
ཁ་བ་དང་གྲང་རླུང་འཚུབ་བྱུང
ནོར་ལུག་གི་རྣ་ལམ་དུ་སྐད་སྒྲ་གཞན་ཞིག་འཁོར་བྱུང
ཨ་མའི་སྤྱན་མིག་ལ་ཤར་བའི་ཡུལ་ལྗོངས་ཧྲིལ་བོ་དེ་
སླར་ཡང་རྒྱ་ཆེ་བའི་མུན་ནག་གི་ཞིང་ཁམས་སུ་ལྷུང
19
སྤང་དང་རྩྭ་ཐང་གི་ཕྱིར་དུ་
རྟ་ཕོའི་རྨིག་སྒྲ་དེ་ཐག་རིང་དུ་ཡལ་ནས་བྲག་ཅར་འཁོར་
ངས་ངོ་མཚར་བ་ཅི་ཞིག་ཐོས་པ་ཇི་བཞིན་
རྣ་བ་གླགས་ནས་ཕ་རོལ་དུ་ཡུན་རིང་ཉན
ལང་ལོང་འཚུབ་པའི་ས་རྡུལ་གྱི་ཁྲོད་ནས
རྟ་ཕོ་དེ་འཚེར་སྐད་ལྷང་ལྷང་གིས་ས་རུ་འགྱེལ་ཞིང
དེ་ནས་བཟུང་དཔའ་བོའི་གཟུགས་བརྙན་ཡང་རྡོ་རིང་བཞིན་ཀྲོང་ངེར་འགྱིང་
20
རྫོགས་མཐའ་བྲལ་བའི་སྨོན་ལམ་དང་གསོལ་འདེབས་ཡོད་ཚད་
མངོན་སུམ་གྱི་བསང་ཁྲི་མཐོན་པོ་འདིར་གཏན་ནས་གཏན་ཏུ་འབར
གཞན་ཅི་ཞིག་དེའི་ཁ་གཏད་ནས་ཉམ་ཐག་གིས་འཆི་དུས
ལོ་ངོ་སྟོང་ཕྲག་གི་རྨི་ལམ་ཞིག་ལས་འཕག་འཚག་རྒྱག་མཁན་
ཕ་མའི་ཁུ་ཁྲག་གིས་བསྐྱེད་པའི་ཁྱོད་རང་ཁོ་ནའང་མ་ཡིན་སྙམ་
ཅི་ཡང་མེད་པ་འདྲ་བའི་རྒྱང་རིང་གི་སྟོང་བའི་ཀློང་ནས
ཡིད་སེམས་ཀྱི་མེ་ཏོག་ཁ་ཤས་བ་མོས་བཅོམ
སྐྱོ་གདུང་ངང་ཁ་ཕྱིར་འཁོར་ཚེ
སྟོན་རླུང་གིས་ཁ་བ་ཁྲིད་ནས་ཡོང་གིན་འདུག
2000.8.8- -9ལ།
• 60 •



ཕྲན་དཔྱད་རླབས་ཀྱི་ཟེགས་མ།
(རྩོམ་སྒྲིག་འགན་ཁུར་བ། དཔལ་ལྡན)
ས
--
[ སྒྲིག་པ་པོའི་གཏམ། བློ་མཐུན་ཚེ་གྲུབ་ལགས་ཀྱིས་ཉེ་བའི་ལོ་འགའི་རིང་གི་བོད་ཀྱི་
སྙན་སྟེགས་ཁྲོད་ནས་བརྗོད་བྱ་འབུར་དུ་ཐོན་ལ། རྩོམ་རྩལ་ལེགས་ཤིང་བོད་ཀྱི་དེང་
རབས་སྙན་ངག་གི་འཐུས་ཚབ་རང་བཞིན་ལྡན་པའི་སྙན་རྩོམ་ཉི་ཤུ་ལྷག་ལ་ཕྲན་དཔྱད་་་་་་
བགྱིས་ཡོད་ལ། ཁོས་ཕྲན་དཔྱད་བཏང་བ་འདི་དག་ལ་གཞན་གྱི་ལུང་ཚིག་གི་རྒྱབ་གནོན་
མེད་པར། སྙན་རྩོམ་རང་ངོས་ཀྱི་ཚིག་དང་། བསམ་བློ། ཐབས་རྩལ་སོགས་ཀྱི་མཛེས་པར་
ཇི་མ་ཇི་བཞིན་དུ་དཔྱད་པ་བཏང་འདུག་པས། ང་ཚོས་རྒྱ་ཆེའི་ཀློག་པ་པོ་རྣམས་ལ་ཕན་
པའི་གསོས་སུ་དགོངས་ནས་མུ་འགོད་བྱ་རྒྱུ་ཡིན།]
ལང་ཚོའི་རྦབ་ཆུ།
རང་གྲོལ། མིང་དངོས་དོན་གྲུབ་རྒྱལ། 1953ལོར་མདོ་སྨད་དགུ་འགྱུར་པད་མོ་རོང(མཚོ་
སྔོན་གཅན་ཚ་རྫོང）དུ་འཁྲུངས། 1975ལོར་ཀྲུང་དབྱང་མི་རིགས་སློབ་གྲྭ་ཆེན་མོའི་མི་རིགས་སྐད་
ཡིག་འཛིན་གྲྭ་ནས་མཐར་ཕྱིན། 1978ལོར་སློབ་གྲྭ་ཆེན་མོ་དེའི་ཞིབ་འཇུག་སློབ་མར་རྒྱུགས་འཕྲོད་
ཅིང་། 1981ལོར་རྡོ་ཧྲིའི་གོ་མིང་ཐོབ། 1985ལོའི་ཟླ11པར་མཚོ་སྔོན་མཚོ་ལྷོའི་ཆབ་ཆ་གྲོང་དུ་སྐུ་
གྲོངས། ཁོས་མི་ཚེ་ཐུང་ངུ་ནང་དུ་སྐྱེས་སྦྱངས་རིག་པའི་རྩལ་གྱིས་བོད་གྱི་རྩོམ་རིག་གསར་རྩོམ་དང་
རིག་གཞུང་ཞིབ་འཇུག་ཐད་ལམ་བུ་གསར་བ་བཏོད་ནས་མཛད་རྗེས་རྨད་དུ་བྱུང་བ་བཞག་ཡོད།
སྔོ་ཞིང་བསངས་པའི་ནམ་མཁའ།
དྲོ་ཞིང་འཇམ་པའི་ཉི་འོད།
ཡངས་ཤིང་ཆེ་བའི་ས་གཞི།
མཛེས་ཤིང་སྡུག་པའི་མེ་ཏོག
• 61 •



མཐོ་ཞིང་བརྗིད་པའི་ལྷུན་པོ…....
ཨེ་མ—
དེ་ལས་ཀྱང་ཉམས་དགའ་བ་ནི།
མདུན་ཕྱོགས་ཀྱི་བྲག་ངོས་གཟར་བོ་ན།
ཆལ་ཆིལ་དུ་འབབ་པའི་རྦབ་ཆུ་རེད།
ལྟོས་དང་།
ཝུ་བའི་རླབས་ཕྲེང་དཀར་ཞིང་དྲི་མ་མེད་ལ།
འོད་ཀྱི་ཐིག་ལེ་ནི་རྨ་བྱའི་སྒྲོ་མདོངས།
ནེ་ཙོའི་སྒྲོ་ཐུལ།
ཟ་འོག་གི་རི་མོ།
དབང་བོའི་གཞུ་རིས…....
ཉོན་དང་།
ཆུ་ཡི་བཞུར་སྒྲ་གསལ་ཞིང་སྙན་འཇེབས་ལྡན་ལ།
ལང་ཚོའི་གླུ་དབྱངས་ནི་དྲི་ཟའི་གླུ།
ཚངས་པའི་དབྱངས།
དབྱངས་ཅན་ངག
ཁུ་བྱུག་གདངས...
ཀྱེ—འདི་ནི་རང་བཞིན་གྱི་རྦབ་ཆུ་དཀྱུས་མ་ཞིག་མ་ཡིན་ཏེ།
བརྗིད་ཅིང་རྔམ་པའི་ཉམས།
འཇིགས་པ་མེད་པའི་སྙིང་།
ཞུམ་པ་མེད་པའི་དཔའ།
དར་ཞིང་རྒྱས་པའི་ལུས།
མཛེས་ཤིང་འཕྱོར་བའི་རྒྱན།
སྙན་ཞིང་འཇེབས་པའི་གླུ…...
འདི་ནི—
བོད་གངས་ཅན་གྱི་གཞོན་ནུ་རྣམས་ཀྱི་ལང་ཚོའི་རྦབ་ཆུ་རེད
འདི་ནི—
དུས་རབས་ཉི་ཤུའི་ལོ་རབས་བརྒྱད་ཅུའི་བོད་རིགས་གཞོན་ནུ་རྣམས་ཀྱི་
གསར་གཏོད་ཀྱི་སྙིང་སྟོབས།
འཐབ་འཛིང་གི་ཉམས་འགྱུར།
• 62 •



ལང་ཚོ་ཡི་གླུ་སྒྲ་རེད།
ཀྱེ་ཀྱེ། རྦབ་ཆུ་ཡི་ལང་ཚོ་ཡ།
ལང་ཚོ་ཡི་རྦབ་ཆུ།
ཁྱེད་ལ་འཇིགས་པ་མེད་པའི་སྙིང་སྟོབས་དང་།
ཞུམ་པ་མེད་པའི་སྤོབས་པ་
—ཉམས་པ་མེད་པའི་ཟིལ་ཤུགས
འཛད་པ་མེད་པའི་སྙིང་སྟོབས་འདི་ལྟ་བུ་ཞིག་ཇི་ལྟར་རྒྱས་པ་ཡིན།
རེད་ལགས།
དཔྱིད་གསུམ་མཁའ་ནས་བབས་པའི་ཆར་ཆུ།
དབྱར་གསུམ་ས་འོག་ནས་བརྡོལ་བའི་ཆུ་མིག
སྟོན་གསུམ་སད་དང་སེར་བའི་ཉིང་བཅུད་
གཞན་ཡང་།
གངས་ཆུ—རྫ་ཆུ གཡའ་ཆུ ནགས་ཆུ -
ན་ཆུ —རི་ཆུ ལུང་ཆུ ཕུ་ཆུ མདའ་ཆུ་
མདོར་ན།
བཀྲ་ཤིས་པའི་ཆུ།
དགེ་ལེགས་འབྱུང་བའི་ཆུ།
དོན་འགྲུབ་པའི་ཆུ།
ཡན་ལག་བརྒྱད་ལྡན་གྱི་ཆུ།
ཕུན་སུམ་ཚོགས་པའི་ཆུ་སྟེ།
ཆུ་མིག་མི་གཅིག་བརྒྱ་དང་བརྒྱད།
ཆུ་སྣ་མི་གཅིག་ཁྲི་མ་འབུམ།
ཁྱེད་ནི་མཐུན་སྒྲིལ་གྱི་ཆུ་ཞིག་ཡིན་པས།
གཡང་གཟར་གྱི་བྲག་ལས་འབབ་པར་ཕོད།
ཁྱེད་ནི་ཡོངས་འདུས་ཀྱི་ཆུ་ཞིག་ཡིན་པས།
ངམ་གྲོག་གི་གཡང་ལས་མཆོང་བར་སྤོབས།
ཁྱེད་ལ་གསར་བྱུང་གི་ཆུ་སྣ་བསྡུ་བའི་སྤོབས་པ་དང་ལྡན་པས།
ཁྱེད་གྱི་བློ་རྒྱ་ཆེ་ཞིང་ལུས་སྟོབས་དར་ལ་ཟིལ་ཤུགས་ཆེ།
ཁྱེད་ནི་ཁེངས་པ་སྤངས་ཤིང་དྲེགས་པའི་དྲི་མ་མེད་པས།
ཁྱེད་ཀྱི་བཞུར་རྒྱུན་རིང་ལ་འབབ་རྒྱུན་དྲུག
• 63 •



ཁྱེད་ལ་སྙིགས་མ་འདོར་ཞིང་ཉིང་བཅུད་གཞིབ་པའི་ནུས་པ་དང་ལྡན་པས
ཁྱེད་ཀྱི་ལུས་སེམས་གཙང་ལ་ལང་ཚོའི་དཔལ་ཡོན་རྒྱས།
རྦབ་ཆུ་ཡ།
ཁྱེད་ནི་ལོ་རྒྱུས་ཀྱི་དཔང་བོ་དང་།
མ་འོངས་བའི་ལམ་འདྲེན་རེད།
ཁྱེད་ཀྱི་དྲི་མ་བྲལ་བའི་ཆུ་ཐིགས་རེ་རེའི་ནང་དུ།
གངས་ཅན་བོད་ཀྱི་འཕེལ་འགྲིབ་འཁོད་ཡོད་ལ།
ཁྱེད་ཀྱི་གཟེགས་མ་འབར་བའི་རྡུལ་ཕྲན་རེ་རེའི་ནང་དུ།
བསིལ་ལྡན་ཁ་བའི་ལྗོངས་ཀྱི་དར་རྒུད་འདུས་ཡོད།
ཁྱེད་མེད་ན།
སྒྲ་རིག་པའི་རལ་གྲི་ལ་ངར་ཇི་ལྟར་སྡུད།
ཁྱེད་མེད་ན།
བཟོ་རིག་པའི་ཆུ་གྲི་ལ་རྣོ་ཇི་ལྟར་འཇོག་
ཁྱེད་མེད་ན།
གསོ་བ་རིག་པའི་ལྗོན་པ་རྒྱས་མི་ཐུབ་ལ།
ཚད་མའི་མེ་ཏོག་དང་ནང་རིག་འབྲས་བུའང་སྨིན་མི་སྲིད།
གཅིག་བྱས་ན–
ཁྱེད་ཀྱི་ཆུ་ཤེལ་དང་འདྲ་བའི་སེམས་ལའང་།
ལོ་རྒྱུས་ཀྱི་རྨ་ཁ་དང་།
དམག་འཁྲུག་གི་ནད་རྙིང།
རྨོངས་དད་ཀྱི་ཆུ་བུར།
རྙིང་ཞེན་གྱི་རྡུལ་ཕྲན་སོགས་མཆིས་ཀྱང་སྲིད་མོད།
ཡིན་ན་ཡང་།
ཁྱེད་ལ་ལང་ཚོའི་རྔམ་བརྗིད་དང་སྐྱེས་སྟོབས་ཀྱི་དཔལ་དང་ལྡན་པས། །
དགུན་གསུམ་གྱི་བཙག་གིས་ཁྱེད་ཀྱི་སེམས།
འཁྱག་རོམ་གྱི་སྒྲོམ་དུ་འཇུག་པའི་གོ་སྐབས་ནི་ནམ་ཡང་མ་མཆིས་ལ།
རླུང་འཚུབ་གྱི་སྤུ་གྲིས་ཁྱེད་གྱི་བཞུར་རྒྱུན།
ལན་བརྒྱར་གཏུབས་ཀྱང་ཆོད་པའི་ངེས་པ་ནི་དེ་བས་ཀྱང་ག་ལ་ཡོད།
རྒྱུ་མཚན་ནི—
ཁྱེད་ཀྱི་ཆུ་མགོ་གངས་དང་འབྲེལ་ཞིང་།
• 64 •



ཁྱེད་ཀྱི་ཆུ་རྔ་རྒྱ་མཚོར་འདྲེས་ཡོད་པའི་ཕྱིར།
ཁྱེད་ཀྱི་ལོ་རྒྱུས་ཀྱི་བཞུར་རྒྱུན་རིང་མོས། །
ང་ཚོ་ལ་གཟི་བརྗིད་དང་ལ་རྒྱ་གནང་བ་དང་།
ཁྱེད་གྱི་དུས་རབས་ཀྱི་བཞུར་སྒྲ་སྙན་མོས། །
ང་ཚོ་ལ་སྐུལ་མ་དང་སྟོབས་ཤུགས་བསྩལ་བྱུང་། །
གསན་བྱུང་ངམརྦབ་ཆུ་ལགས།
བོད་གངས་ཅན་གྱི་གཞོན་ནུ་རྣམས་ཀྱི་དྲི་བ་འདི་དག་
ཁྱེད་ཀྱིས་གསན་པ་ཨེ་བྱུང་། །
སྙན་ངག་གི་རྟ་མཆོག་སྐོམ་པས་པ།དུང་ན་ཇི་ལྟར་བྱ།
སྡེབ་སྦྱོར་གྱི་གླང་ཆེན་ཚ་བས་གཙེས་ན་ཇི་ལྟར་བྱ། །
མངོན་བརྗོད་ཀྱི་སེང་གེ་དྲེགས་པས་གཟིར་ན་ཇི་ལྟར་བྱ
ཟློས་གར་གྱི་བུ་ཆུང་དྭ་ཕྲུག་ཏུ་ལུས་ན་ཇི་ལྟར་བྱ། །
སྐར་རྩིས་ཀྱི་ཕ་ཤུལ་སྟོང་བར་ལུས་ན་སུ་ཡིས་འཛིན།
ཚན་རིག་གི་གཞོན་ནུ་མག་པར་ལེན་ན་བསུ་བ་ཇི་ལྟར་བགྱིད།
ལག་རྩལ་གྱི་བུ་མོ་བག་མར་བསུ་ན་ཁྱོ་བོ་སུ་ཡིས་བྱ།
ལགས་སོརྦབ་ཆུ་ལགས།
ཁྱེད་ཀྱི་དྭངས་ཤིང་གསལ་ལ་སྙན་ཞིང་འཇེབས་པའི་གླུ་སྒྲ་ལས་
བྱུང་བའི་ལན་དེ་དག་
—ང་ཚོའི་སེམས་སུ་རྡོ་ལ་རི་མོ་བརྐོས་པ་ལྟར་བཟུང་ཡོད།
ངོ་མ།
མཚར་སྡུག་འོད་སྟོང་འབར་བའི་སྔོན་ཆད་ཀྱིས་ད་ལྟའི་ཚབ་བྱེད་མི་རུང་ལ།
བ་ཚྭའི་དྲི་དང་འགྲོགས་པའི་ཁ་སང་གིས་དེ་རིང་གི་སྐོམ་པ་ག་ལ་སོད།
རྙེད་པར་དཀའ་བའི་ལོ་རྒྱུས་ཀྱི་བེམ་པོའི་ལུས་པོ་ལ།
དུས་དང་མཐུན་པའི་སྲོག་གི་དབང་བོ་མ་ཞུགས་ན།
ཡར་རྒྱས་ཀྱི་འཕར་རྩ་ལྡིང་མི་སྲིད་ལ། །
སྔོན་ཐོན་ཀྱི་གོམ་པ་ནི་དེ་བས་ཀྱང་ངོ༌།
ཀྭ་ཡེ། རྦབ་ཆུ་ལགས།
ཁྱེད་ཀྱི་ཆལ་ཆིལ་གཡོ་བའི་རླབས་ཕྲེང་དང་།
ལང་ལོང་འཐོར་བའི་གཟེགས་མ་ལས
• 65 •



ང་ཚོ་སྟེ།
—བོད་གངས་ཅན་གྱི་མི་རབས་གསར་བའི་སྟོབས་ཤུགས་མཚོན་པ་དང་།
ཁྱེད་ཀྱི་ཤང་ཤང་འབབ་པའི་ཆུ་རྒྱུན་དང་།
འུར་འུར་བཞུར་བའི་ཆུ་སྒྲ་ལས
ང་ཚོ་སྟེ།
བོད་གངས་ཅན་གྱི་མི་རབས་གསར་བའི་ཕུགས་བསམ་མངོན་འདུག
རྙིང་ཞེན་། བག་འཁུམ། རྨོངས་དད། ལེ་ལོ་་་་་
ང་ཚོའི་སེམས་ནི་ཁྱེད་ཀྱི་འགྲོས་དང་བསྟུན་ནས་གཡོ་བ་དང་།
ང་ཚོའི་ཁྲག་ཀྱང་ཁྱེད་ཀྱི་རྒྱུན་དང་འགྲོགས་ནས་བཞུར་གྱིན་ཡོད།
མ་འོངས་པའི་ལམ་ཁར
ཀྱག་ཀྱོག་སྔར་ལས་ཆེ་ན་ཡང་།
བོད་ཀྱི་གཞོན་ནུ་རྣམས་འཇིགས་པའི་གོ་སྐབས་བྲལ་ཞིང།
ང་ཚོས་རང་རེའི་མི་རིགས་འདིར།
མདུན་བསྐྱོད་ཀྱི་ལམ་གསར་བ་ཞིག་འབྱེད་ངེས་ཡིན།
ལྟོས་དང་། །
གྲལ་འགྲིག་པའི་རུ་དཔུང་དེ་ནི།
བོད་གངས་ཅན་གྱི་གཞོན་ནུའི་གོམ་སྒྲ་རེད།
འོད་གསལ་གྱི་ལམ་ཆེན།
གཟི་བརྗིད་ཀྱི་ལས་འགན།
བདེ་སྐྱིད་ཀྱི་འཚོ་བ།
འཐབ་འཛིང་གི་གླུ་དབྱངས།
རྦབ་ཆུའི་ལང་ཚོ་ལ་ཡལ་བ་མེད་ཅིང་།
ལང་ཚོའི་རྦབ་ཆུ་ནི་དེ་བས་ཀྱང་ཉམས་པ་མེད།
འདི་ནི—
བོད་གངས་ཅན་གྱི་གཞོན་རབས་རྣམས་ཀྱི་ངག་ལས་བྱུང་བའི་ལང་ཚོའི་རྦབ་ཆུ་་་་་
རེང།
འདི་ནི—
བོད་གངས་ཅན་གྱི་གཞོན་ནུ་རྣམས་ཀྱི་སེམས་ན་འབབ་པའི་ལང་ཚོའི་རྦབ་ཆུ་རེད།
1983ལོའི《སྦྲང་ཆར》དེབ་གཉིས་པ་ལས་བདམས།
• 66 •



，
[ཕྲན་དཔྱད\ ཚེ་གྲུབ]བོད་ཀྱི་སྙན་ངག་གསར་བ་ནི་ཏང་གི་སྐབས་བཅུ་གཅིག་པའི་ཀྲུང་
ཨུའུ་ཚང་འཛོམས་གྲོས་ཚོགས་ཐེངས་གསུམ་པའི་རྗེས་སུ་སྲིད་ཇུས་བཟང་བོ་ལག་བསྟར་བྱུང་བ་དང་་་་
བསྟུན་ནས་གསར་བའི་ལམ་དུ་ཞུགས་པ་ཞིག་ཡིན། དུས་སྐབས་དེ་ནས་བཟུང་ལྷུག་མའི་ལུས་ཀྱི་སྙན་
ངག་དེ་དག་གསར་བར་སྨྲ་བ་ནི་དུས་ཀྱི་དབང་དུ་མི་འགྲོ་ཞིང་གཙོ་བོ་བརྗོད་སྟངས་དང་བརྗོད་ཐབས།
མཚོན་བྱེད་སོགས་ཀྱི་ཐད་ནས་ཚིགས་བཅད་ལུགས་ཀྱི་སྤྱི་འགྲོས་ལས་བརྒལ་ཏེ་རང་རྣམ་དང་རང་ལྟ་་
གསར་བ་ཞིག་ལུས་སེམས་གཉིས་ཀའི་རང་དབང་ལས་དབུ་ཁྲིད་པར་བརྗོད་པར་འདོད། དབྱེ་
མཚམས་དེ་མཚོན་བྱེད་ནི་དྲན་དབང་དོན་གྲུབ་རྒྱལ་ལགས་ཀྱིས་ལྟ་གྲུབ་ལས་བརྒལ་བའི་རང་གཤིས་་་
ཀྱི་བཅིངས་འགྲོལ་ཅིག་ལས་ང་ཚོར་བཀྲམ་པའི《ལང་ཚོའི་རྦབ་ཆུ》ཡིན། སྙན་ངག་འདི་ནི་དུས་རབས་
ཉི་ཤུའི་ལོ་རབས་བརྒྱད་ཅུའི་སྐབས་ཀྱི་བསམ་བློའི་ལྟ་ཚུལ་དང་སྒྱུ་རྩལ་གྱི་རང་གཤིས། གསར་རྩོམ་
ཞིག་གི་ཁ་ཕྱོགས་ཐད་ཀྱི་ཆེས་འཐུས་ཚད་རང་བཞིན་གྱི་བརྩམས་ཆོས་ཡིན།
མིའི་རང་དབང་གང་རུང་ཞིག་ལ་བཀག་སྡོམ་ཐེབས་ཚེ་ལུས་སེམས་གཉིས་ཀྱི་སྡུག་བསྔལ་འབའ་
ཞིག་གི་རྐྱེན་དུ་འགྱུར་བ་ནི་ཆོས་ཉིད་ཅིག་ཏུ་གནས་ལ། དེ་ལས་གྲོལ་ཚེ་བདེ་སྐྱིད་ཅེས་པའི་དངོས་དོན་
ཡང་རང་དབང་ཞེས་སྨྲ་བསམ་བརྗོད་མེད་ཀྱི་ཞིང་ཁམས་དེ་ལས་རྟོགས་ཐུབ་པའང་ཆོས་ཉིད་ཅིག་ཏུ་་་
གནས།《ལང་ཚོའི་རྦབ་ཆུ》ནི་བདེ་སྐྱིད་དེ་ལས་བྱུང་བའི་འབོད་པ་ཞིག་གམ་རེ་ལྟོས་ཤིག་ཡིན། “སྔོ་
ཞིང་བསངས་པའི་ནམ་མཁའ། \ དྲོ་ཞིང་འཇམ་པའི་ཉི་འོད། \ ཡངས་ཤིང་ཆེ་བའི་ས་གཞི། \ མཛེས་
ཤིང་སྡུག་པའི་མེ་ཏོག \ མཐོ་ཞིང་བརྗིད་པའི་ལྷུན་པོ….”ཅེས་རྩོམ་མཁན་རང་སེམས་ཀྱི་ཉམས་སྣང་
དེ་ཕྱི་བཀོད་ཀྱི་རྣམ་པར་སྦྱར་ཏེ་སྤྱི་ཚོགས་སམ་འཁོར་ཡུག་ཅིག་གི་གནས་བབས་ཕྱིར་ཕྱུང་བ་དང་་་་་་་
བསྟུན་ནས་ཕུགས་གཞི་བཅོལ་ཡུལ་དེ་ཡང་དངོས་པོ་རྟེན་འབྲེལ་གྱི་ཆོས་ཉིད་དེ་ལས་ཕྱིར་བཏོན། རྩོམ་
མཁན་སུ་ཡིན་རུང་བརྩམས་ཆོས་ཤིག་བསྐྲུན་པ་ལ་དམིགས་གཞི་ཞིག་ཡོད་ངེས། རིག་རྩལ་བརྩམས་
ཆོས་ལ་མཚོན་ན་རྩོམ་མཁན་གྱི་ཀློག་པ་པོ་རྣམས་ལ་སྒྱུ་རྩལ་གྱི་ཞིང་བཀོད་ཅིག་བསྐྲུན་ཏེ། སྒྱུ་རྩལ་ཏེ་
ཟིལ་ཤུགས་ལ་བརྟེན་ནས་ཀློག་མཁན་རྣམས་རང་གི་ཕུགས་བསམ་གྱི་གནས་ཡུལ་དེར་འདྲེན་པ་དང༌།
དེ་དག་ཡ་རབས་ལུགས་མཐུན་གྱི་སྤྱོད་ལམ་དུ་བསུ་བའམ་ཡང་ན་སྤྱི་ཚོགས་དང་མི་རིགས། རིགས་
རྒྱུད་ཅིག་ལ་མདུན་སྐྱོད་ཀྱི་སྤོབས་སེམས་ཤིག་སྦར་བྱེད་ཀྱི་རྒྱུ་རུ་འགྱུར་བར་བརྩོན་པ་ནི་རིག་རྩལ་་་་་་
བརྩམས་ཆོས་མཐའ་དག་ལ་ལྡན་འོས་པའི་བྱེད་ལས་ཡིན། དེ་བས་སྙན་ངག་ནི་གཏན་འཁེལ་མ་བྱས་
པའི་ཁྲིམས་ལུགས་ཡིན་ཞེས་པའང་རྒྱུ་མཚན་དེ་ལ་ཐུག “ཨེ་མ། \ དེ་ལས་ཀྱང་ཉམས་དགའ་བ་ནི།
\ མདུན་ཕྱོགས་ཀྱི་བྲག་ངོས་གཟར་བོ་ན། \ ཆལ་ཆིལ་དུ་འབབ་པའི་རྦབ་ཆུ་རེད།\ ལྟོས་དང་། \
ལྦུ་བའི་རླབས་ཕྲེང་་་་་”ཡུན་རིང་གི་བཀག་སྡོམ་ལས་ཐར་བའི་སེམས་ནི་རང་དབང་དང་བདེ་སྐྱིད་ལ་
འཕྲད་ན་རེ་བའམ་སྤོབས་པའང་སའི་རིམ་རྒུར་བག་ཏུ་ཉལ་བའི་མེ་རི་བཞིན་བྲག་ངོས་གཟར་བོ་ན་་་་་
ཤུགས་ཀྱི་འབབ་པའི་རྦབ་ཆུ་བཞིན་སྤོབས་པ་དང་རེ་འདུན་འབུམ་ཕྲག་གིས་བརྟས་ལ། དུས་རབས་ཉི་
ཤུའི་ལོ་རབས་བརྒྱད་ཅུ་ནི་ང་ཚོའི་མི་རིགས་འདི་རྟོགས་པ་སད་པའི་སྟ་གོན་གྱི་དུས་དང་རང་ཉིད་་་་་་
• 67 .



བ བ•བ་་་བབ་
ངོས་ཟིན་པའི་སྔོན་འགྲོའི་དུས་སྐབས་ཡིན། གཞོན་ནུ་ནི་འབྱུང་འགྱུར་ལགས་ན། ལང་ཚོ་ནི་དེའི་
མཚོན་བྱེད་ཡིན། སྙན་རྩོམ་ཧྲིལ་པོར་ཚོར་ཤེས་དྲག་པོ་ཞིག་གིས་སྣེ་ཁྲིད་དེ་ཕྱི་བཀོད་ཀྱི་བརྗོད་ཡུལ་
དང་ནང་སེམས་ཀྱི་འགྱུར་བ་གཉིས་བརྗོད་བྱའི་འགྲོས་དང་བསྟུན་ནས་འཕྱོ་ཞིང་། “ཉོན་དང་། \ ཆུ་
ཡི་བཞུར་སྒྲ་གསལ་ཞིང་སྙན་འཇེབས་ལྡན་ལ། \ ལང་ཚོའི་གླུ་དབྱངས་ནི་དྲི་ཟའི་གླུ། \ ...”ལང་ཚོ་་་
ནི་ཚེ་སྲོག་ཀུན་གྱི་འོད་འཚེར་བའི་དུས་སྐབས་ཡིན། ལང་ཚོ་ནི་འབྱུང་འགྱུར་ཅིག་གི་རེ་འདུན་ཡིན།
གསར་བ་གང་ཡིན་ཡང་འབྲས་བུ་ཞིག་གི་དན་རྟགས་དང་གསར་བ་གཞན་ཞིག་གི་སྟ་གོན་ཡིན་་་
པས“བཞུར་སྒྲ”དེར་ཡང་དེ་ལྟ་བུའི་རང་བཞིན་མངའ་བ་ཆོས་ཉིད་ཡིན། རྩོམ་མཁན་གྱིས་བོད་མིའི་
མཛེས་དཔྱོད་ཀྱི་གོམས་གཤིས་ལྟར་དཔེ་འོས་འཚམ་རེ་སྦྱར་ཏེ“རྦབ་ཆུ”དེའི་ལང་ཚོའམ་གཞོན་ནུའི་་་
ལང་ཚོ་དེའི་མཛེས་སྡུག་ཕྱི་རུ་བཀྲམ། “ཀྱེ—— འདི་ནི་རང་བཞིན་གྱི་རྦབ་ཆུ་དཀྱུས་མ་ཞིག་མ་ཡིན་
ཏེ།\ བརྗིད་ཅིང་རྔམས་པའི་ཉམས། \ ... ང་ཚོ་ལ་གཟི་བརྗིད་དང་སྟོབས་ཤུགས་བསྩལ། \
...འཛད་མཐའ་མེད་པའི་སྟོབས་ཤུགས་འདི་ལྟ་བུ་ཞིག ”ཅེས་མི་སྒེར་ནི་སྤྱི་ཚོགས་ཀྱི་གྲུབ་ཆ་ཞིག་
ཡིན་ན་ཐུན་མོང་ནི་སྤྱི་ཚོགས་འཕེལ་རྒུད་ཀྱི་འབྱུང་གཞི་ཡིན། རྩོམ་མཁན་གྱི་ཐོག་མར“རྦབ་ཆུའི”ངོ་
བོའམ་རང་བཞིན་དེ་བསྟན་པ་དང་བསྟུན་ནས་དེའི་བྱེད་ལས་དང་བླ་མེད་ཀྱི་སྙིང་སྟོབས་དེའི་འབྱུང་་་་
རྐྱེན་ཡང་མི་སེམས་སྤྲོ་བར་འདྲེན་པའི་དཔེ་དོན་ལས་བསྟར་བྱུང་། “རེད་ལགས། དཔྱིད་གསུམ་
མཁའ་ནས་བབས་པའི་ཆར་ཆུ། \ དབྱར་གསུམ་ས་འོག་ནས་བརྡོལ་བའི་ཆུ་མིག \ སྟོན་གསུམ་སད་་་་་
དང་སེར་བའི་ཉིང་བཅུད། \ དགུན་གསུམ་གངས་དང་ཁ་བའི་ཡང་བཅུད། \ ...\ ཁྱེད་ཀྱི་ལུས་་་་་་
སེམས་གཙང་ལ་ལང་ཚོའི་དཔལ་ཡོན་རྒྱས། ...”ཐུན་མོང་གི་སྟོབས་ཤུགས་ནི་སྤྱི་ཚོགས་ཤིག་ལ་
མཚོན་ན་འཕེལ་རྒྱས་ཀྱི་མཐུན་རྐྱེན་དང་རྨང་གཞི་ཡིན། སྙན་ངག་ཅིག་གིས་གནས་ལུགས་སམ་ཉམས་
མྱོང་ཞིག་གཞུང་ལུགས་ལྟར་བརྗོད་ཐབས་བྲལ་བས། རྩོམ་མཁན་གྱིས་རྦབ་ཆུའི་རང་བཞིན་ནམ་ངོ་བོ་
དེའི་སྟེང་ནས་ང་ཚོ་ལ་མི་རིགས་ཤིག་གམ་རིགས་རྒྱུད་ཅིག་འཕེལ་རྒྱས་སུ་འགྲོ་བའི་རྨང་གཞི་སྟེ་མཐུན་
སྒྲིལ་གྱི་གལ་ཆེན་རང་བཞིན་རྦབ་ཆུའི་གྲུབ་རྐྱེན་གྱི་རྒྱུ་ལས་གསལ་བོར་བསྟན། དེ་ནི་ང་ཚོས་བརྩོན་
ལེན་བྱེད་དགོས་པའི་ཐོག་མའི་ཆ་རྐྱེན་ཞིག་དང་ཁོང་གིས་མི་རིགས་ཤིག་ལ་བཅངས་པའི་ཡུན་རིང་གི་་
རེ་འདུན་ཞིག་ཀྱང་ཡིན། ལྷག་པར་དུ་འབྱུང་འགྱུར་གྱི་བདག་པོ་སྟེ་ན་གཞོན་དག་རྡོག་རྩ་གཅིག་སྒྲིལ་
སྒོས་རྦབ་ཆུ་ལྟར་མདུན་ནས་མདུན་དུ་བསྐྱོད་པ་ནི་ཇི་འདྲའི་གལ་ཆེན་ཞིག་རེད་ཨང་། ང་ཚོ་སྟེ་གངས་
ཅན་པ་རྣམས་དེང་གི་དུས་འདིར་ཡང་རོང་འབྲོག་དང་། རྩྭ་ས། གྲུབ་མཐའ་སོགས་ཕྱོགས་གང་མང་
ཞིག་ནས་མཐུན་སྒྲིལ་ཅེས་པ་ཇི་འདྲའི་གལ་ཆེན་ཞིག་ཡིན་པའི་ངེས་ཤེས་སུ་ལའང་ཡོད་ཁོ་ཐག་ཡིན།
མི་རིགས་ཤིག་གི་ལོ་རྒྱུས་ལ་མཚོན་ན་དཔལ་ཡོན་གྱི་དར་རྒུད་ནི་མཐུན་སྒྲིལ་ཞིག་གི་ངེས་ཟིན་དང་
བྱེད་ནུས་ལ་རག་ལས་པ་ཡིན། “ཆབ་ཆུ་ཡ། \ ཁྱེད་ནི་ལོ་རྒྱུས་ཀྱི་དཔང་བོ་དང་། \ མ་འོངས་པའི་
ལམ་འདྲེན་རེད། \ ...”ཅེས་ལོ་རྒྱུས་ལ་ཕྱིར་འདང་དང་ལོ་རྒྱུས་ལ་ངེས་ཟིན་བྱེད་པ་ནི་མི་རིགས་་་་་་
ཤིག་གམ་རིགས་རྒྱུད་ཅིག་ལ་བཅངས་པའི་ལྷག་བསམ་གྱི་མཚོན་བྱེད་ཡིན། རྩོམ་མཁན་གྱི་སེམས་
• 68 •



1
，
འཁུར་དྲག་པོ་ཞིག་དང་རེ་ལྟོས་ཆེན་པོར་རང་སེམས་ཀྱི་ཚོར་སྣེ་དེ་བསྡུས་བརྗོད་སྒོས་རྦབ་ཆུའི་ངོ་བོར་
སྦྱར་ཏེ“ཁྱེད་མེད་ན”ཞེས་ན་ཆུང་རྣམས་ལ་འབོད་སྐུལ་དང་ལམ་སྣེ་བསྟན་པ་མ་ཟད། མི་རིགས་རང་
སྟེང་གི་གནད་དོན་མང་པོ་ཞིག་ཀྱང་ལོ་རྒྱུས་སུ་ཡུན་རིང་ལ་བག་ཏུ་ཉལ་བའི་མལ་ལས་བསླངས།
དུས་རབས་ཀྱི་མདུན་སྐྱོད་ཁྲོད་མི་སྒེར་རམ་ཐུན་མོང་ཞིག་ལ་གུ་ཡངས་ཀྱི་སྐབས་གླགས་བྲལ་ཞིང་།
ལྷག་པར་དུ་སྨིན་ཟིན་པའི་འབྲས་བུ་ཞིག་གིས་འབྲས་བུ་གསར་བ་ཞིག་གི་ཚབ་བྱེད་ཐབས་བྲལ་་་་་་་
བས“མཚར་སྡུག་འོད་སྟོང་འབར་བའི་སྔོན་ཆད་ཀྱིས་ད་ལྟའི་ཚབ་བྱེད་མི་རུང་ལ། \ བ་ཚྭའི་དྲི་དང་་་་
འགྲོགས་པའི་ཁ་སང་གིས་དེ་རིང་གི་སྐོམ་པ་ག་ལ་སོད། \ ...”ཞེས་ལྷག་བསམ་གྱི་ཅོང་ཆེན་འདི་་་་་
རྡུང་བ་དང་། མི་རིགས་ཤིག་འཕེལ་རྒྱས་སུ་འགྲོ་བ་ལ་ན་གཞོན་ནི་རེ་ལྟོས་ཡིན། ན་གཞོན་ནི་འབྱུང་
འགྱུར་ཡིན། ལོ་རབས་བརྒྱད་ཅུ་ལ་མཚོན་ན་སྒོ་གླེགས་གསར་བ་ཞིག་ཕྱེ་བའི་ལམ་གསར་ཡིན། བོད་
མི་རིགས་ལ་མཚོན་ན་དཔལ་ཡོན་གསར་བ་ཞིག་སྣེ་ལེན་དང་། འཕེལ་རྒྱས་མདུན་སྐྱོད་ཀྱི་སྟ་གོན་ཡིན།
སྙན་རྩོམ་ཧྲིལ་བོར་དུས་རབས་ཀྱི་ཚོར་འདུ་དྲག་པོ་དང་མི་རིགས་ཤིག་ལ་བཅངས་པའི་ལྷད་མེད་
ཀྱི་བརྩེ་དུངས་ཤིག་གིས་ཟིན་ཞིང་། སེམས་འཁུར་དང་སྤོབས་པས་ཁེངས་པའི་རེ་བ་ནི་ཚིག་འབྲུ་རེ་
རེར་འཁོལ་ཞིང་། རྦབ་ཆུའི་གཤིས་རྒྱུད་ཀྱི་ཡང་སྙིང་ལ་ལག་རྙོབ་བྱེད་ཞོར་དུ་ཁོང་རང་ཡང་ལང་ཚོའི་
གྲལ་དཔུང་ཁྲོད་ཞུགས་ཏེ་མདུན་ལམ་གསར་བ་ཞིག་རྡོག་སྣེར་གཏད། ལོ་ངོ་ཉི་ཤུ་ཉེ་བར་འདས་པའི་
དུས་འདིར་ཡང་སྙན་རྩོམ་འདི་བཀླགས་མ་ཐག་བོད་སྐད་ཤེས་པའི་ཡིག་རྨོངས་བ་དག་ལའང་ཡིད་་་་་་
སེམས་གཡོ་བར་བྱེད་ངེས། འདི་ནི་དྲན་དབང་ཁོང་གི་སྙན་ངག་ཡིན། འདི་ནི་བོད་ཀྱི་སྙན་ངག་
བརྗོད་སྟངས་གསར་བ་ཞིག་གི་ལམ་དུ་ཞུགས་པའི་དབྱེ་མཚམས་ཀྱི་དན་རྟགས་ཡིན།
སྙན་ངག་པའི་གསར་གཏོད་ནི་རང་ཚུགས་ཅན་ནམ་ཐ་ན་གཞན་དགག་ཡིན། རང་བྱོན་དུ་ཐོན་པ་
ཀུན་སུ་ཞིག་གིས་སྒྲོ་བསྐུར་བྱེད་དགོས་དོན་མེད་མོད། སྤྱི་ཚོགས་དང་དུས་རབས། མི་རིགས་ཤིག་གི་
ཁྲག་དྲོན་ཟོལ་མེད་དེ་ངེས་པར་དུ་སྙན་ངག་པའི་ཁྲག་རྩར་བརྒྱུད་དགོས། གལ་ཏེ་ཁྲག་དྲོན་དེ་ལའང་
སྡུད་ལེན་དང་བཀོལ་སྤྱོད་ཀྱི་བྱེད་ནུས་བྲལ་ན་ནད་རྟགས་ཤིག་ཡིན། སྙན་རྩོམ་འདི་ལས་ང་ཚོས་
མཐོང་བ་ནི་སྙན་ངག་པ་ཉིད་ལ་མཚོན་ན་ནད་རྟགས་དེ་ལྟ་བུ་ཡེ་ནས་བྲལ་བ་མ་ཟད། ལག་ལེན་
དུའང་གཏན་འགོག་བྱེད་པར་བརྩོན་པ་ཡིན།
འདི་ནི་ཁོའི་སྙིང་ཁོང་དུ་འཕྱོ་བའི་རེ་ལྟོས་ཀྱི་ལང་ཚོའི་རྦབ་ཆུ་ཡིན། འདི་ནི་དུས་རབས་ཤིག་གིས་
གནང་བའི་གངས་ཅན་པའི་གཞོན་རབས་མཐའ་དག་གི་ཡིད་སེམས་སུ་ངེས་པར་དུ་འཕྱོ་དགོས་པའི་་་
ལང་ཚོའི་རྦབ་ཆུ་ཡིན། ལྷག་པར་དུ་སྙན་ངག་ནི་ནམ་ཡང་ལང་ཚོས་སྦར་བའི་རྣམ་ཤེས་དག་ལ་
གཏོགས་པ་ཡིན།
2002.1.12ཉིན་ལ།
• 69 •



མྱོང་ཚོར་རིག་པའི་གླིང་ག
( རྩོམ་སྒྲིག་འགན་ཁུར་བ། འཕགས་པ་ཐར)
གོ་དཀའ་སླ་སྙན་ངག་གི་ཡོན་ཏན་གྱི་ཁྱད་པར་དུ་བཞག་ན་
གཏན་ནས་མི་རུང་།
རང་རྩེན། （ མཚོ་ལྷོ)
སྙན་ངག་པ་རེ་ལ་སྙན་ངག་གི་མཚན་ཉིད་རེ་དང་སྙན་ངག་གི་གྲུབ་མཐའ་རེ་ལའང་
སྙན་ངག་གི་མཚན་ཉིད་རེ་ཡོད་པ་བཞིན། གནའ་དེང་ཀྲུང་ཕྱིའི་སྙན་ངག་གང་ཡིན་ཡང་
ཚང་མས་གཅིག་མཐུན་གྱིས་བཞེད་པའི་མཚན་ཉིད་ཅིག་ད་ལྟའི་བར་དུ་བྱུང་མེད་པ་མིག་
མཐོང་ལག་ཟིན་དུ་གྱུར་ཡོད། བོད་ཀྱི་སྙན་ངག་ལའང་ད་ལྟའི་བར་དུ་གཅིག་མཐུན་གྱི་
མཚན་ཉིད་ཅིག་བྱུང་མ་མྱོང་མོད། ད་ལྟའི་བོད་ཀྱི་རྩོམ་སྟེགས་སུ་གོ་དཀའ་བ་སྙན་ངག་གི་
ཡོན་ཏན་དུ་བརྗོད་པའམ་གོ་སླ་བ་སྙན་ངག་གི་ཡོན་ཏན་དུ་བརྗོད་པའི་དཔྱད་བརྗོད་་་་་་་
རིགས་གཉིས་རིགས་པས་བསྒྲུབས་ཅི་ཐུབ་བྱས་ཏེ་སྤེལ་གྱིན་མཆིས། འདི་ནི་སྤྱིར་བོད་ཀྱི་
རྩོམ་རིག་གོང་འཕེལ་དང་འཐུས་ཚང་དུ་གཏོང་བར་ཐུགས་ཁུར་ཟབ་བཞེས་གནངས་པའི་
མཚོན་རྟགས་སུ་མངོན་པ་བསྙོན་དུ་མེད་མོད། གོ་དཀའ་སླ་ཙམ་གྱིས་སྙན་ངག་གི་ཡོན་
ཏན་གྱི་ཁྱད་པར་ཕྱེས་པ་ནི་རྩ་བ་བོར་ཏེ་ཡལ་གར་འཇུས་པའི་དཔེ་ལས་མ་འདས་ལ།
ལྷག་པར་དུ་སྙན་ངག་ལ་གསར་དུ་འཇུག་པའི་ལས་དང་པོ་བར་མཚོན་ན་སྙན་ངག་གི་ཡོན་
ཏན་དེ་མག་མོག་རབ་རིབ་ཅིག་ཏུ་བཟོས་པས་གློ་བར་མི་ཕན་མཆིན་པའི་སྐྲན་དུ་འགྱུར་་་་
ཉེན་ཆེ།
སྤྱིར་ཆེས་ཐོག་མའི་སྙན་ངག་དེ་དམངས་ཁྲོད་དུ་ངག་ཐོག་ནས་སྤེལ་འགོ་བརྩམས་
ཤིང་། རིམ་བཞིན་ཡི་གེར་ཕབ་སྟེ་འཐུས་ཇེ་ཚང་དུ་སོང་དང་འགྲོ་བཞིན་པ་ནི་རྒྱལ་ཁབ་
བམ་མི་རིགས་གང་དང་གང་ཡིན་ཡང་ཐུན་མོང་གི་ལམ་བུ་ཞིག་བརྒྱུད་མྱོང་བ་བསྙོན་དུ་་་་
མེད༑ འོན་ཀྱང་མི་རིགས་རེ་རེར་གཞན་དང་ཐུན་མོང་མ་ཡིན་པའི་ཡུལ་སྲོལ་གོམས་
འདྲིས་དང་བསམ་པའི་འཁྱེར་སོ་རེ་ཡོད་ལ་ཁོ་ཚོའི་འཇིག་རྟེན་ལྟ་ཚུལ་དང་མཛེས་དཔྱོད་་་་
ཀྱི་ལྟ་བ་དེ་ཡང་གཙོ་བོ་རང་རང་གི་མི་རིགས་དེའི་རིག་གནས་ཀྱིས་ཐག་གཅོད་བྱས་ཡོད་་་་
• 70 •



པས། སྙན་ངག་ཐད་ཀྱི་ལྟ་བ་ཡོད་ཚད་གཞན་དང་གཅིག་མཐུན་དུ་སྨྲ་བའི་དགོས་པ་ཡེ་
ནས་མ་མཆིས། ལྷག་པར་དུ་རྒྱལ་ཁབ་བམ་མི་རིགས་གཞན་པའི་མཁས་པ་ག་གེ་མོའི་རྩོམ་
རིག་ཐད་ཀྱི་ལྟ་བ་ཐན་ཐུན་དེ་ཨུ་ཚུགས་མཐར་སྐྱེལ་གྱིས་བོད་ཀྱི་རྩོམ་རིག་ཏུ་ཉ་དང་ཉུང་་་
མ་བཞིན་བསྲེས་པ་ནི་དགོས་པ་ཆུང་བར་སྙམ། འོན་ཀྱང་། གོ་དཀའ་སླ་ཙམ་གྱིས་སྙན་
ངག་གི་ཡོན་ཏན་གྱི་ཁྱད་པར་ཕྱེས་པ་ནི་མི་རིགས་གང་གི་རྩོམ་རིག་གཞུང་ལུགས་སུའང་་་་་
མེད་པ་དོན་དངོས་ཀྱིས་ར་སྤྲོད་བྱེད་ཐུབ། སྤྱིར་སྙན་ངག་ནི་རྩོམ་པ་པོའི་དགའ་སྐྱོ་ཆགས་
སྡང་གི་ཚོར་འདུ་ཤུགས་དྲག་པོ་དེ་སྒྱུ་རྩལ་གྱི་ལམ་ནས་མཚོན་པར་བྱས་པ་ཞིག་ཡིན་ཕྱིན།
དེར་བསམ་བློ་དང་སྒྱུ་རྩལ་གྱིས་ཕྱུག་དགོས་པར་མ་ཟད། རྩོམ་པ་པོ་དངོས་སུ་བརྒྱུད་མྱོང་
བའི་བརྩེ་དུངས་ངོ་མ་དང་རྩོམ་པ་པོའི་སེམས་འགྱུ་ངོ་མ་དེ་ཕྱིར་མཚོན་པར་བྱས་པའི་སྐད་
ཆ་ངོ་མའང་ཡིན་དགོས། དེ་ལས་ལྡོག་སྟེ་བྱིས་པའི་ཡིད་དབང་འགུགས་པའི“རྒན་མོའི་
གནའ་བཤད”ལྟ་བུའམ་རང་གི་མཐོང་ཐོས་དྲན་རེག་གི་ཚོར་བ་ངོ་མ་མ་ཡིན་པའི་ཚིག་་་་༌་
ཚོགས་ཙམ་གྱིས་དོན་དུ་གནས་པའི་སྙན་ངག་ཅིག་གཏན་ནས་འགྲུབ་མི་སྲིད། དེ་བས།
སྙན་ངག་ངོ་མ་ཞིག་ཡིན་ན་ངེས་པར་དུ་བསམ་བློ་དང་སྒྱུ་རྩལ་གྱིས་ཕྱུག་དགོས་པར་མ་་་་
ཟད། རྩོམ་པ་པོའི་བརྩེ་དུངས་ངོ་མ་དང་སྐད་ཆ་ངོ་མའང་ཡིན་དགོས་པ་གཞིར་བཞག་
རེད། དེ་ཡང་སྙན་ངག་གི་བསམ་བློའི་རྒྱ་ཆེ་ཆུང་དང་གཏིང་ཟབ་ཚད། སྒྱུ་རྩལ་གྱི་མཚོན་
ཐབས་ལ་སོགས་པའི་ཐད་ནས་སྙན་ངག་པ་རེ་རེ་ལ་རྩོམ་གཤིས་རེ་དང་བསམ་བློ་རེ་ཡོད་་་་
པར་མ་ཟད། སྙན་ངག་འགྲུབ་བྱེད་ཀྱི་ཚོར་བ་དེ་རྙོག་འཛིང་ཅན་ནམ་སྣེ་མང་ཅན་ཞིག་
ཡིན་མིན་གྱི་ཐད་ནས་ཀྱང་ཁྱད་པར་ཧ་ཅང་ཆེ་བས། གོ་བ་ལོན་མིན་གྱི་ཚད་གཞིའང་
གཅིག་འདྲ་མིན་པ་རིགས་པས་བསྒྲུབས་ཐུབ་ཕྱིན། སྙན་ངག་གི་ཡོན་ཏན་གྱི་མཚན་ཉིད་
དེ་གོ་དཀའ་སླ་ཙམ་གྱི་འཐུས་པར་བྱས་པ་ནི་ཁྱབ་ཆུང་དྲགས་པའི་སྐྱོན་དུ་སོང་བ་རང་་་་་
ཤུགས་སུ་རྟོགས་ཐུབ། །
ཕྱོགས་གཞན་ཞིག་ནས་བཤད་ན། སྙན་ངག་ནི་སྙན་ངག་པའི་ནང་སེམས་ཀྱི་འཇིག་
རྟེན་དེ་དགའ་སྐྱོ་ཆགས་སྡང་གི་ཚོར་འདུ་གང་རུང་ཞིག་གིས་ཕྱིར་མངོན་པར་བྱས་པ་ལས་་
ཆེད་དུ་ཀློག་པ་པོ་ག་གེ་མོའི་མྱོང་རོལ་གྱི་ཆུ་ཚད་དང་བསྟུན་ཏེ་གསར་རྩོམ་བྱས་པ་ཞིག་་་་
གཏན་ནས་མིན་ལ། ཀློག་པ་པོ་རེ་རེའི་རིག་གནས་ཆུ་ཚད་དང་མཛེས་དཔྱོད་ཀྱི་ལྟ་བ།
བསམ་པའི་འཁྱེར་སོ་སོགས་ཀྱི་ཁྱད་པར་གྱི་དབང་གིས་སྙན་ངག་ལ་མྱོང་རོལ་བྱེད་པའི་ཆུ་་
ཚད་ཀྱང་གཅིག་ཏུ་མ་ངེས་པ་སྨོས་མ་དགོས། ཀློག་པ་པོའི་གོ་དཀའ་བའམ་ཡང་ན་གོ་སླ་
• 71 •



བ་སྙན་ངག་གི་ཡོན་ཏན་དུ་དམིགས་ཏེ་གསར་རྩོམ་བྱས་པའི་སྙན་ངག་དེ་སྙན་ངག་ངོ་མ་་་
ཞིག་མིན་ཏེ། སྙན་ངག་པས་རང་ཉིད་ཀྱི་འཇིག་རྟེན་ནམ་རང་ཉིད་ཀྱི་ནང་སེམས་ཀྱི་
འཇིག་རྟེན་གསར་བཞེངས་བྱེད་པའི་ཆེས་གནད་འགག་གི་རྩ་དོན་ཡལ་བར་བོར་བས་སོ།
«མེ་ལོང་མའི»སྙན་གཞུང་དུ་སྐབས་དེའི་དགོས་དབང་གིས་མཚོན་ཐབས་ཁྱད་པར་བ་་་་་
སྤྱད་དེ་གཞན་གྱིས་ཐད་ཀར་གོ་དཀའ་བར་བྱས་པའི་བསྡུས་བརྗོད་དང་གབ་ཚིག་གི་རྒྱན་་་
ལ་སོགས་པ་ཡོད་ཀྱང་། དེ་དག་ནི་སྐབས་དེའི་དགོས་དབང་ལ་དམིགས་ཏེ་དེ་ལྟར་བརྗོད་
པ་ལས་མཐའ་གཅིག་ཏུ་གོ་དཀའ་བ་བོད་ཀྱི་སྙན་ངག་གི་ཡོན་ཏན་དུ་བརྗོད་པ་གཏན་ནས་
མིན༑ གལ་ཏེ་དེ་ལྟར་ཡིན་པའི་དབང་དུ་བཏང་ན་བོད་ཀྱི་སྙན་ངག་འདི་གབ་ཚིག་རིག་པ་
རྐྱང་རྐྱང་དུ་གཏོགས་པས་ལོགས་སུ་སྙན་ངག་ཅེས་པའི་མིང་ཞིག་གདགས་པའི་དགོས་པ་་་་
མ་མཆིས་ལ། སྙན་ངག་དེ་དག་རྩོམ་པ་པོའི་སེམས་ཁོང་ནས་ལྷོག་ལྷོག་ཏུ་འཕྱུར་བའི་བརྩེ་
དུངས་ངོ་མའི་རང་གཟུགས་ཤིག་ཀྱང་གཏན་ནས་ཡིན་མི་སྲིད། ཅིག་ཤོས་གོ་སླ་བ་མཐའ་
གཅིག་ཏུ་སྙན་ངག་གི་ཡོན་ཏན་དུ་བརྗོད་པའང་བདེན་པར་མཐོང་དཀའ་སྟེ། དཔེར་ན་
འཁོར་བ་སྡུག་བསྔལ་གྱི་རྒྱ་མཚོར་མཐོང་བའམ་ཡང་ན་སྲོག་གཅོད་པ་དགེ་བའི་ལས་སུ་་་་་
བསམས་པའི་མྱོང་སྣང་ངོ་མ་དེ་ཀུན་གྱིས་གོ་སླ་བར་བཤད་པ་ནི་གཏམ་རྒྱུད་འཆད་པ་ལས་
གཉིས་སུ་མེད་པ་ལྟ་བུ་རེད། དེ་ཡང་གོ་སླ་བ་སྙན་ངག་གི་ཡོན་ཏན་ཏུ་བརྗོད་པ་ན་བོད་ཀྱི་
སྙན་ངག་མཐའ་གཅིག་ཏུ་ཕྱུགས་རྫི་ཡན་ཆད་ཀྱིས་གོ་ཐུབ་པའི་དམངས་གཞས་དང་ལ་་་་་
གཞས་ཁོ་ན་ཡིན་དགོས་པས། འདིར་ཡང་སྙན་ངག་ཅེས་པའི་མིང་གསར་བ་ཞིག་གདགས་
པའི་དགོས་པ་མ་མཆིས་ལ་སྙན་ངག་པར་རང་ཉིད་ཀྱི་འཇིག་རྟེན་གསར་བཞེངས་བྱེད་་་་་
པའི་རང་དབང་ཞིག་ཀྱང་གཏན་ནས་ཡོད་མི་སྲིད།
མདོར་ན། སྙན་ངག་ནི་སྙན་ངག་པས་གསར་རྩོམ་བྱས་པའི་རང་ཉིད་ཀྱི་འཇིག་རྟེན་
ཞིག་ཡིན་པས། དེ་ནི་སྙན་ངག་པའི་སེམས་ཁོང་ནས་རང་བྱུང་དུ་བརྡོལ་བའི་སྒྲ་དབྱངས་
ཤིག་ཡིན་པ་ལས་ཉན་མཁན་གྱི་སྤྲོ་སྣང་སྤེལ་བར་ཆེད་དུ་བཟོས་པའི་རྒྱུད་མངས་ཀྱི་སྒྲ་་་་་
དབྱངས་ཤིག་མ་ཡིན། སྙན་ངག་དེ་སྙན་ངག་ལེགས་ཤོས་ཤིག་ཡིན་མིན་ཡང་སྙན་ངག་
རང་སྟེང་ནས་ཐག་གཅོད་བྱེད་དགོས་པ་ལས་ཀློག་པ་པོའི་མྱོང་རོལ་གྱི་ཆུ་ཚད་ཀྱི་ཆ་ནས་་་
ཐག་གཅོད་བྱེད་དགོས་པ་ཞིག་མ་ཡིན། དེ་བས། མཐའ་གཅིག་ཏུ་གོ་དཀའ་སླ་གང་རུང་
སྙན་ངག་གི་ཡོན་ཏན་ཏུ་བརྗོད་པ་ནི་མཐའ་གཉིས་ལ་ལྟུང་བའི་སྐྱོན་དུ་འདོད་ཀྱང་དཔྱད་
པར་འཚལ། །
• 72 •



•དཔྱད་རྩོམ་མུན་འཇོམས་སྒྲོན་མེ།
( རྩོམ་སྒྲིག་འགན་ཁུར་བ། འཕགས་པ་ཐར)
བོད་ཀྱི་སྙན་ངག་གི་འདས་མ་འོངས་ད་ལྟ་གསུམ།
དཔྱད་གཏམ་རིང་མོ«སྙན་ངག་གི་གསང་མྱུལ་བ་ཞིག་གི་ཟིན་ཐོ»ལས་ཁག་བཞི་བ།
སྐྱབས་ཆེན་བདེ་གྲོལ། ( ཀན་ལྷོ）
མ
་་་་་
-
-
-
-
，-
-
，
-
-
སྐབས་འདིར་ཕྲན་གྱིས་སྤོབས་པ་ཆེན་པོས་འདི་ལྟ་བུའི་བརྗོད་གཞི་ཞིག་ངག་སྒོར་མི་
ལེན་ཀ་མེད་བྱུང་བ་ནི་འདས་པའི་ལོ་རྒྱུས་ཀྱིས་རང་རེའི་སྙན་ངག་ལ་ཚད་ལས་བརྒལ་བའི་
བཀག་སྡོམ་དང་ཚོད་འཛིན་མང་པོ་བྱས་པ་དང་ད་ལྟའི་དུས་སུའང་དམིགས་ཡུལ་ལམ་ཁ་
ཕྱོགས་གང་ཡང་མེད་པའི་ངང་དུ་ཉམས་ཉེས་སྣ་ཚོགས་འབྱུང་གིན་འདུག་པ་སྟེ་རྒྱུ་རྐྱེན་་་་་
ཆེན་པོ་གཉིས་ཀྱི་མཐུས་དེའི་མ་འོངས་པའི་ཕྱོགས་ལ་དོ་ཁུར་ཙམ་བྱེད་ཁུལ་བྱས་པ་ཡིན། །
ཁྱོད་ཀྱིས་ཤེས་ཀྱང་སྲིད་དེ། གཞན་གྱིས་ཁྱོད་ཚོ་གངས་ཅན་པའི་སྲོལ་རྒྱུན་སྙན་ངག་
ཁྱེར་ཤོག་ཅེས་བཤད་ཚེ་གཟུ་བོར་གནས་པ་དག་གིས་སྲིད་པ་ཆགས་གླུ་ནས་དབུ་བརྩམས་་་
ཏེ་རྗེ་བློན་བར་གྱི་མགུར་དང་། རྡོ་རིང་གི་ཡི་གེ བསླབ་བྱ་དང་རྣལ་འབྱོར་བའི་གླུ།
བསྟོད་ཚོགས་དང་ཆབ་ཤོག གེ་སར་གྱི་སྒྲུང་གླུ། ལེགས་བཤད་དང་རྣམ་ཐར། དམངས་
གཞས་དང་འདོགས་ར་སོགས་འཛད་མཐའ་མེད་པ་ཞིག་བརྩིས་འོངས་ཏེ་རང་རེའི་ཡུལ་གྲུ་
འདི་སྙན་ངག་གི་བང་མཛོད་ངོ་མ་ཞིག་ཡིན་པ་ར་སྤྲོད་བྱེད་ངེས། ཕྱོགས་གཅིག་ནས་
བསམ་ཚེ་དེ་ལ་བདེན་པའི་ཆ་མང་ཙམ་ཡོད་ཚོད་གདའ་འང་འོན་ཀྱང་ཕྱོགས་གཞན་ཞིག་་་
ནས་བལྟས་ན་བསམ་དགོས་པ་ཅུང་ཙམ་ཡོད་དེ་དེ་ནི་བརྩམས་ཆོས་ཁོ་ན་ལས་རྟོགས་ཐུབ་་
པ་ཞིག་མིན་པར་རྩོམ་མཁན་ཏེ་སྙན་ངག་པ་ལ་རག་ལས་པའི་གནད་དོན་ཞིག་ཡིན།
གསལ་བོར་བཤད་ན་རང་རེར་སྙན་ངག་ཅེས་པའི་ལས་འདི་ཁོ་ན་ལས་གཞན་གང་ལའང་་་་
བློ་མི་ཕྱོགས་པའི་ངེས་དོན་གྱི་སྙན་ངག་པ་ཧ་ཅང་ཉུང་ཞེས་པ་དེ་ཡིན། ཚིག་འདིས་ནམ་
ཡང་སྲོལ་རྒྱུན་རིག་གནས་ཀྱི་འོད་སྟོང་ལས་དྲོད་སྣང་རེ་བར་འདོད་པའི་དམ་པ་དག་ཁོང་་
ཁྲོ་སློང་བར་སྲིད་ནའང་བློ་ལྡན་གྱི་གཞོན་ནུ་ཚོས་ཞིབ་མོར་སོམས་དང་། དེའང་ཆོས་སྲིད་
ཟུང་འབྲེལ་གྱི་ལམ་ལུགས་འོག་ཏུ་སྐྱེ་བ་ཕྱི་མའི་བདེ་སྐྱིད་ལ་ཡིད་གཏིང་ནས་ཆགས་ཏེ་་་་་
འཇིག་རྟེན་འདིའི་འཕེལ་འགྱུར་གྱི་ཆོས་ཉིད་ལ་བརྩི་འཇོག་དེ་ཙམ་མི་བྱེད་པའི་ཁོར་ཡུག་་་
• 73 .



འདིར་མཚོན་ན་མི་ཐམས་ཅད་ཀྱི་འཇིག་རྟེན་ལྟ་བ་དང་མི་ཚེའི་ལྟ་བ་ལ་མི་མཐུན་པ་ཆེར་་་
མེད་པས་མི་རང་ཉིད་ཀྱི་འཚོ་ཐབས་ཏེ་རྩ་བའི་གནད་དོན་གྱི་ཕྱོགས་ནས་ཐེ་ཚོམ་དང་་་་་་
དོགས་གཞི། གཏོར་བཤིག་སོགས་ལ་བརྟེན་ནས་རང་གི་བསམ་དོན་ངོ་མ་སྒོར་འབྱིན་
མཁན་ཉུང་དྲགས་པ་རེད། དེའི་ཕྱིར་རིག་པ་སྨྲ་བ་སུས་ཀྱང་དགོན་སྡེའི་ལམ་ལུགས་ཀྱི་
སློབ་གསོའི་གཞུང་ལམ་དེད་ནས་འགྲོ་བ་ལས་མི་སྒེར་གྱི་བསམ་བློའི་ལམ་ཕྲན་སྙེག་པ་ནི་ཧ་
ཅང་ཐ་ཤལ་བའི་གནས་སུ་ལྟ་བ་རེད། དེ་བས་ན་རྣ་བར་སྙན་ཞིང་འཇེབས་པའི་མཚན་
ཉིད་ཀྱིས་སྤྲས་པའི་སྙན་ངག་ནི་རིག་གནས་གཞན་ནམ་ལྟ་བ་གཞན་གྱི་བྲན་གཡོག་གམ་ཡོ་
བྱད་ལྟ་བུར་བེད་སྤྱོད་པ་མ་གཏོགས་རང་མདོག་ཐོན་ཐུབ་རྒྱུ་ཧ་ཅང་དཀའ། དེའི་ཁར་
རྣམ་པ་དང་མཚོན་ཐབས་ཀྱང་རྩལ་གྱི་རྩེ་མོར་མ་སོན་པའི་བར་སྐབས་དག་ནས་རི་བོང་་་་་
ཅལ་འདྲོག་ལ་དགའ་བ་ཚོས་སྒེར་འཛིན་བྱས་པ་རེད། རྒྱུ་རྐྱེན་དེ་དག་གི་དབང་གིས་རང་
རེའི་སྙན་ངག་ནི་ལྷག་པའི་ལྷ་གང་ཞིག་ལ་བསྟོད་པ་འབུལ་བྱེད་དང་། དྲན་དབང་གང་གི་
སར་ཚིག་གི་རྩལ་ངོམ་པའི་ཆབ་ཤོག་འབྲི་བྱེད། དམན་པ་རྣམས་ལ་སྲིད་ཞིའི་གནས་
ལུགས་ངོ་སྤྲོད་པའི་ལེགས་བཤད་རྩོམ་བྱེད་ཅིག་ཏུ་གྱུར་ལ་སྙན་ངག་པ་ཅེས་པའང（མེ་་་་་
ལོང་མའི》རྒྱན་སྣ་ཚོགས་ངོས་འཛིན་པར་ཐོགས་པ་མེད་མཁན་ཞིག་དང་བྱ་དངོས་སྤྱིར་་་་་
བཏང་བ་དག་ལ་ཚད་ལས་བརྒལ་བའི་འུད་བསྟོད་དང་འཁྱོག་བརྗོད་བྱེད་མཁན་ཚོར་གོ་་་
བ་རེད། དཔེར་ན་སྙན་ངག་ལ་མཁས་པའི་གྲྭ་བཙུན་གང་ཞིག་གིས་བུད་མེད་ཆེ་གེ་མོའི་
ལུས་ལ་བསྟོད་ཚེ་དེ་ཡི་དཔྱི་དང་ནུ་མའི་བར་ན་སྐེད་པ་ཡོད་མེད་མཐོང་དཀའ་ཞེས་ཚོར་་་
བ་བཅོས་མ་དེ་བཙན་ཤེད་ཀྱིས་སྒོར་འབྱིན་པ་ཡིན། དེ་དང་དེ་ལྟ་བུའི་ཚིག་གི་ཕྲེང་བ་
མང་པོ་རྙིང་དྲགས་ཏེ་བཙས་ཀྱང་ཟིན་ལ་ཉེ་ནའང་རང་རེས་ཨུ་ཚུགས་ཆེན་པོས་དེ་དག་་་་་
ཡོད་ཚད་རང་གི་རྡོག་ཁྲེས་ཀྱི་གསེབ་ཏུ་བཅུག་ནས་ཁུར་ཡོང་བ་ན་བསམ་དབང་དྲན་་་་་་་
དབང་མེད་པར་དུས་ཚོད་ཀྱི་མདའ་རྩེ་ནི་བོད་ཞི་བའི་བཅིངས་འགྲོལ་གཏོང་བ་ཞེས་པའི་་་
སར་སླེབས་འདུག
སྐབས་དེར་མར་ལེ་མོ་གསུམ་གྱི་གསུང་རྩོམ་དང་། གསར་བརྗེའི་ཡིག་ཆ་སྣ་ཚོགས་དང་
མཉམ་དུ་རང་རེའི་ཡུལ་འདིར་ཐ་སྙད་གསར་བ་འབོར་ཆེན་ཞིག་ཐོན་པར་མ་ཟད་རླངས་་་
འཁོར་དང་གནམ་གྲུ། འབར་ཞུན། ཐོ་ལ་ཅི་སོགས་དེང་རབས་ཀྱི་ཐོན་རྫས་མང་པོ་གངས་
རི་དང་མཚོ་མོའི་གཉེན་དུ་གྱུར་བ་རེད་། དེ་ལས་ཀྱང་ཧ་ལས་དགོས་པ་ནི་དམངས་ཆེན་
དང་། ཀྲུང་ཧྭ། སྤྱི་ཚོགས། ཧྲུའུ་ཅི། ཤར་ཕྱོགས་དམར་སོགས་ཐ་སྙད་གསར་བ་དེ་དག་
• 74 •



གིས་ཀྱང་སངས་རྒྱས་དང་། དཀོན་མཆོག ཚུལ་ཁྲིམས། ཞི་གནས། ལྷག་མཐོང་སོགས་
དང་འདྲ་བར་བོད་ཡིག་ཁྲོད་ཀྱི་གོ་གནས་གལ་ཆེན་ཞིག་ཟིན་པར་གྱུར་བ་དང་། བརྟག་
དཔྱད་བྱེད་པ་དང་། རྒུད་སྐྱོབ་བྱེད་པ། རྒོལ་རྡུང་བྱེད་པ་སོགས་ཚིག་གསར་བ་མང་
པོའང་བོད་སྐད་ཀྱི་འགྲོས་དང་མི་མཐུན་རང་མཐུན་དུ་གྱུར་བ་རེད།
མིག་སྔར་ལྷགས་པའི་བརྡ་སྤྲོད་ཀྱི་གནས་བབས་དེ་ལྟ་བུའི་མདུན་དུ་རང་རེའི་སྙན་
ངག་གི་བླ་སྲོག་ཉིད་ཤི་བ་ནས་ཤི་མ་གསོན་དང་། ཤི་མ་གསོན་པ་ནས་གསོན་པ། གསོན་
པ་ནས་གས་གཏོར་བྱུང་བར་གྱུར་བ་ནི་ཕྱི་ནང་གི་འགལ་རྐྱེན་མཐའ་དག་ལས་བྱུང་བའི་་་་་
རྟེན་འབྲེལ་གྱི་འབྲས་བུ་ཞིག་ཏུ་ངེས་ཤིང་དེ་ནི་རང་མོས་སྙན་ངག་ཅེས་པའི་རྩོམ་སྲོལ་་་་་་
གསར་བ་ཞིག་གིས་དུས་རབས་ཀྱི་འགྲོས་དང་བསྟུན་ཏེ་གངས་ལྗོངས་ས་གཞི་ཆེན་མོའི་་་་་
ངོས་ཡོངས་རྫོགས་ཁེབས་པར་བྱས་པའོ།།
དེའང་དར་བའི་དུས་ཡུན་ཐུང་བའམ་རིང་བ་གང་ཡིན་ཆ་མི་འཚལ་བའི་རྩོམ་སྲོལ་
གསར་བ་དེས་འོལ་ཚོད་དམ་སྤོབས་པ་གང་རུང་ལ་བརྟེན་ནས་དུས་རབས་ཁ་ཤས་བརྒྱུད་་་་
ཡོད་པ་ནི་ལང་ཚོར་འབོད་པ་དང་གླག་རྒོད་ལ་འབོད་པ། རི་དང་ཆུ་བོར་འབོད་པ་གཙོ་
བྱས་པའི་ཀི་རིང་འདེབས་པའི་དུས་རིམ་དང་སྐྲག་སྣང་བརྗོད་པ་སོགས་གཙོ་བྱས་པའི་་་་་་
སྡུག་སྐད་རྒྱག་པའི་དུས་རིམ། ནང་སེམས་ཀྱི་འཆར་སྒོ་རགས་པ་དག་མཚོན་རྒྱུ་གཙོར་
བཟུང་བའི་མྱོང་བ་བརྗོད་པའི་དུས་རིམ་སོགས་ཡིན་པར་སྣང་ལ་དུས་རིམ་དེ་དག་བརྒྱུད་་་་
ཚར་བའི་རྗེས་སུ་རང་རེར་རྩོམ་སྲོལ་གསར་བ་དེས་འདི་དང་གང་ཡིན་གྱི་ཁ་ཕྱོགས་ཤིག་་་་
བསྟན་མེད་ནའང་མུ་མཐུད་དུ་ཚོད་ལྟའི་ངང་གསར་རྩོམ་བྱེད་པའི་མཁའ་ལམ་ཡངས་པོར་
ཕྱེ་འདུག
དེ་བས་རྩོམ་སྲོལ་གསར་བ་དེ་ཆེས་འབྲི་སླ་བ་དེ་དང་། ཆེས་འབྲི་དཀའ་དེ། ཆེས་འབྲི་
འདོད་པ་དེ། ཆེས་སྡུག་བསྔལ་སྟེར་བྱེད་དེ། ཆེས་བདེ་བ་རྙེད་བྱེད་དེ་སོགས་འགལ་འདུ་
དང་ངོ་མཚར་གྱི་ཆ་དུ་མས་སྤྲས་ཏེ་རང་རེའི་མི་རབས་འདི་མདུན་དུ་སྐྱོད་པའི་སྟོབས་་་་་
ཤུགས་ལྟ་བུར་གྱུར་འདུག་ལ་དོན་གྲུབ་རྒྱལ་དང་། འཇུ་སྐལ་བཟང་། ལྗང་བུ། གངས་ཞུན་
སོགས་མི་ནག་འགའ་འང་སྙན་ངག་པའི་ཆོ་ལོས་བརྒྱན་ཏེ་རང་གཞན་ཀུན་ལ་ངོམ་ཆོག་་་་
པའི་ཚད་དུ་སླེབས་འདུག
གོང་དུ་འདས་པ་དང་ད་ལྟའི་སྐོར་ལ་སྤྱི་སྡོམ་ཙམ་བྱས་པ་ཡིན་ལ་གལ་ཏེ་དེ་གཉིས་
ལས་ངེས་ཤེས་ཟབ་མོ་ཞིག་འདྲོངས་ཐུབ་པར་གྱུར་ན་མ་འོངས་པའི་སྐོར་ལ་རང་བཞིན་་་་་
• 75 •



གྱིས་དཔྱད་པ་གཏོང་ཐུབ་པར་སྙམ།
ཕྲན་གྱིས་འདིར་རིག་པའི་གཞུང་ལུགས་གང་ཞིག་རྒྱབ་རྟེན་དུ་བཟུང་ནས་འདི་བཞིན་
ཁོ་ན་སྒྲུབ་པ་ནི་ལམ་གྱི་མཆོག་གོ་དང་གཞན་དག་ནི་ལོག་པའི་ལམ་མོ་སོགས་ཟེར་འདོད་་་་
པ་མིན་པར་རང་རེའི་སྙན་ངག་འདི་ན་སོ་གཞོན་པའི་ཁྱེའུ་ཆུང་ཆུང་ཞིག་ཡིན་པའི་དབང་
དུ་བཏང་ན་དེའི་ལུས་ཀྱི་སྐྱེད་སྲིང་ཚུལ་དང་བསམ་པའི་སྒོ་འབྱེད་སྟངས་སོགས་ལ་ཨུ་་་་
ཚུགས་ཀྱིས་བཀོད་འདོམས་མི་བྱེད་པར་བདེ་ཐང་ལྡན་པའི་ངང་རང་བྱུང་གི་ཆོས་ཉིད་་་་་་་
ལྟར་འཚར་ལོངས་ཡོང་དུ་འཇུག་རྒྱུ་ནི་གནད་དམ་པ་རེད་ཅེས་སྨྲ་བར་འདོད།
རང་རེའི་ལྗོངས་འདིར་སྙན་ངག་ལ་དགའ་ཞིང་དེ་ཉིད་བསམ་པའི་ལོངས་སྤྱོད་ཕུན་
སུམ་ཚོགས་པ་ཞིག་ཏུ་རྩི་བའི་ན་གཞོན་གྱི་དཔུང་སྡེ་ཞིག་ཆགས་ཡོད་པ་ནི་དགའ་འོས་པའི་
སྣང་ཚུལ་ཞིག་ཡིན་ལ་ཁོ་ཚོ་ཕལ་ཆེ་བ་ནི་གཞི་རིམ་དུ་ལས་ཀ་སྒྲུབ་མཁན་ཡིན་ནའང་ཀུན་་་་
གྱིས་ཐུན་མོང་གི་ལས་དོན་འདིར་སེམས་ཤུགས་ཆེན་པོ་ཕུལ་ཏེ་གང་ས་གང་དུ་དེའི་སྐོར་གྱི་
ཞུར་སྒྲ་དང་ཅ་ཅོ་ཁྱབ་ཏུ་བཅུག་པས་མ་འོངས་པའི་དུས་ནམ་ཞིག་གི་ཚེ་ནའང་དྲན་གསོ་་་་
ཞུ་རིན་ཡོད་པ་ཞིག་ཡིན་པ་སྨྲོས་ཅི་དགོས།
དེའི་ཕྱིར་ང་ཚོས་ད་ལྟ་ཤོག་ངོས་སུ་འཛུགས་བཞིན་པའི་སྨྱུ་གུ་དེ་ལས་མ་འོངས་པའི་
བྱིས་པ་ཚོའི་སྐོམ་པ་སེལ་ཐུབ་པའི་ཆུ་མིག་དྭངས་མོ་རེ་རེ་མར་འབབ་པ་དང་འདྲ་དགོས་་་
པས་ན་སྐུ་ཞབས་རྣམ་པ་ཚོའི་སེམས་ཁོང་ན་མི་རིགས་སམ་མིའི་རིགས། ཚོགས་པ་གང་
རུང་། རང་ཉིད་དང་འདྲ་བའི་སྐྱེ་བོ་ཞིག་སོགས་ཀྱིས་རང་གི་བརྩམས་ཆོས་ལ་སྒུག་བཞིན་
ཡོད་པ་ལྟ་བུའི་འདུ་ཤེས་ཤིག་ངེས་པར་དགོས་ལ་དེ་ནི་རང་ཉིད་ཀྱི་ཡོད་ཚད་སྙན་ངག་་་་་་
དང་མི་འབྲལ་བའི་སྟོབས་ཤུགས་ངོ་མའང་རེད་སྙམ། འོན་ཀྱང་འདུ་ཤེས་དེ་དང་ལྡན་
པའི་སྙན་ངག་པ་ཅི་ཙམ་ཞིག་རང་རེའི་བསོད་ནམས་ཀྱི་བགོ་སྐལ་དུ་བྱོན་ནས་རིམ་གྱིས་དེ་
དག་གི་མི་གྲངས་ཇེ་མང་དང་བསམ་བློའི་མ་ལག་འཐུས་ཚང་དུ་འགྱུར་རམ་ཞེ་ན་དེ་ནི་་་་་
རང་རེའི་སྐད་ཡིག་གི་ལས་དབང་དང་ཐད་ཀར་འབྲེལ་བ་ཡོད་པ་ཞིག་དང་འཛམ་གླིང་་་་་་
གིས་དེ་ལ་ཇི་ལྟར་གདེང་འཇོག་བྱེད་པར་རག་ལས་ཡོད། གལ་ཏེ་རང་རེའི་བརྡ་སྤྲོད་ལ་
བསླད་འདྲེས། སྙན་ངག་པའི་སེམས་ཤུགས་ཉམས། ཀློག་མཁན་མགོ་འཐོམས། རྩོམ་སྒྲིག་
པས་ཉི་མ་འཕུད་ཐབས་བྱས། དྲན་དབང་རྣམས་ཁ་རོག་ཏུ་ལུས་ཏེ་གོང་དུ་གླེང་བའི་ཆུ་
མིག་དྭངས་མོ་དེ་མི་གཙང་བའི་རྙོག་ཆུར་གྱུར་ནས་རྗེས་རབས་པ་ཚོས་དེ་འཐུང་བ་དང་་་་
མཉམ་དུ་རང་རེའི་སྙན་ངག་གི་དུས་རབས་ཀྱང་གུ་གེའི་མཁར་ཤུལ་གྱི་རྗེས་སུ་འགྲོ་བར་་་་་
• 76 •



，
སྙམ། དེ་བས་སྐུ་ཞབས་རྣམ་པ་ཚོར་སྙན་ངག་གསར་རྩོམ་བྱེད་པའི་འགན་འཁྲི་ལྕི་མོ་དེ་
ཡོད་པ་རྨང་གཞི་བྱས་པའི་སྟེང་རིགས་མི་འདྲ་བའི་ཉེན་ཁ་སྣ་ཚོགས་ལ་གཡོལ་བའི་ཤེས་་་་་
རབ་ཀྱང་འཛོམས་དགོས་པར་འདུག
གསལ་བོར་བཤད་ན་སྙན་ངག་གི་བརྩམས་ཆོས་ལེགས་པོ་དག་ནི་ང་ཚོས་མི་རིགས་
གཞན་གྱི་རིག་གནས་ལ་འགྲན་སློང་བྱེད་གཙོ་བོ་ཞིག་ཡིན་པས་ན་དེས་རང་རེའི་མི་རིགས་་
ཀྱི་དར་རྒུད་དང་མདུན་ལམ་ཡང་མངོན་སུམ་དུ་མཚོན་གྱིན་ཡོད། དེའི་ཕྱིར་པགས་པའི་
ཁ་དོག་དང་སྨྲ་ལྕེའི་ལྡེམ་ཚུལ་མི་འདྲ་བའི་མི་མང་པོས་འཚང་ཁ་ཤིག་ཤིག་ཏུ་རྒྱག་བཞིན་་་་
བོད་ཀྱི་སྙན་ངག་རུབ་པའི་མཛེས་ལྗོངས་དེ་ད་ལྟ་ནས་ཇུས་འགོད་བྱེད་རན་འདུག ལོ་ངོ་
ཅི་ཙམ་གྱི་དུས་ཚོད་དགོས་ནའང་ང་ཚོར་ན་ཟུག་ཆེན་པོས་གོག་སྟེ་འགྲོ་བའམ། ངོ་ཚ་མེད་
པར་གཅེར་བུར་འགྲོ་བ། ཡང་ན་སེམས་སྡུག་ཆེན་པོས་གྱོལ་ཏེ་འགྲོ་བའི་སྤོབས་པ་ལྡན་
འོས་ལ་དེ་ལྟར་བྱས་ན་གཞི་ནས་དམིགས་ས་དེར་སླེབས་ཐུབ། དམིགས་ས་དེར་བསླེབས་
རྗེས《མེ་ལོང་མ》ལས་ལྷག་པའི་བོད་ཀྱི་སྙན་ངག་གི་གཞུང་ལུགས་ཤིག་ཀྱང་མི་འཁྲུངས་་་་་
རང་འཁྲུངས་སུ་འགྱུར་ངེས།
ཧྥ་རན་སིའི་སྙན་ངག་པ་བྷོ་དྷི་ལེར་གྱིས་“ཁྱེད་ཀྱིས་ལྕི་འདམ་ཁྱེར་ཤོག་དང་ངས་དེ་
ཉིད་གསེར་ནག་ཏུ་སྒྱུར་ཆོག”ཅེས་ཁ་ཕོ་སྨྲས་པ་འདིས་སྙན་ངག་ནི་འཇིག་རྟེན་གཞན་་་་་་
ཞིག་གསར་བཞེངས་བྱེད་པའི་ལག་རྩལ་ཞིག་ཡིན་པ་ར་སྤྲད་པས་ན་སྐུ་ཞབས་རྣམ་པ་ཚོས་
ཀྱང་གང་བྱུང་དུ་སྨྲེ་ངག་མི་འདོན་པ་དང་། དོན་མེད་དུ་སྐྱིད་གླུ་མི་ལེན་པར་མངོན་སུམ་
དང་སྟོང་བསམ་གྱི་བར་དུ་ཤི་མ་གསོན་གྱིས་དབུགས་འབྱིན་རྔུབ་བྱེད་ཀྱིན་པའི་རང་གི་་་་་
ཉམ་ཆུང་བའི་ཚེ་སྲོག་གི་གནས་བབས་ངོ་མ་མཚོན་པ་དང་དེ་ཉིད་སྟོབས་ཤུགས་དང་ལྡན་་་
པ་ཞིག་ཏུ་འགྱུར་བར་བརྩོན་པ་བྱེད་དགོས་སྙམ། དེ་མིན་ཚེ་ང་ཚོའི་སྨྲ་ལྕེའི་སྟེང་གི་འཁྱག་
རོམ་དེ་དགུན་ཁའི་གྲང་ངར་གྱི་གདུག་རྩུབ་དང་ལྷན་ཅིག་ཇེ་མཐུག་ཏུ་འགྲོ་ངེས་ལ་མཐའ་་
མར་ངག་ཀྱང་སྨྲ་བར་མི་བཏུབ་པའི་ཚད་ལ་ལྷུང་སྲིད། གལ་ཏེ་ང་ཚོས་སྔོན་ཆད་ལྟར་དགེ་
སྡུག་དང་ལེགས་ཉེས། བཟང་ངན་སོགས་ཚད་ཐིག་སྣ་ཚོགས་ལ་བརྟེན་ནས་ལས་དང་
དངོས་པོ་ཡོད་དོ་ཅོག་གི་རིན་ཐང་གཞལ་རྒྱུ་གཙོ་བོར་མ་བཟུང་བར་དེ་དག་གི་མཛེས་སྡུག་
ལ་བརྩི་བཀུར་བྱས་ཚེ་འཇིག་རྟེན་འདིར་རང་ཅག་གི་སེམས་དང་འདྲེས་མི་ཐུབ་པ་ཞིག་ག་་
ལ་ཡོད་དེ་མེད་དོ། །
སྐུ་ཞབས་རྣམ་པ་ཚོས་ཞིབ་ཏུ་སོམས་དང་། ང་ཚོས་“སྲིད་པའི་བ་ཆུང་”བདེ་བླག་ཏུ་
• 77.



བཤས་ཚར་རྗེས་“ཆབ་ཆབ་ཀྱི་ཕ་རོལ་ན”འུར་ཆིལ་ལེར་འཚང་ཁ་རྒྱག་བཞིན་བསྡད་ལ་་་
ཚུལ་དེ་རིམ་གྱིས་“སེམས་ཅན་རེ་སྐོང་དབྱིག་ལས་ཆེས་ལྷག་པའི།། འདི་ཕྱི་བྱང་ཆུབ་བར་
གྱི་མཆོག་སྟེར་བ།། རྒྱལ་བའི་འཕྲིན་ལས་མཚུངས་ཟླ་མ་རྙེད་པས།། རང་ཉིད་དཔེར་
བསྟན་གོང་དེ་བདག་འཐོབ་ཤོག”སོགས་སུ་འགྱུར་ཞིང་ལྷས་ར་ན་ལས་ཀར་བྲེལ་བའི་བུད་
མེད་ཚོའང་“ཕྱག་འཚལ་སྒྲོལ་མ་མྱུར་མ་དཔའ་མོ༎ སྤྱན་ནི་སྐད་ཅིག་གློག་དང་འདྲ་
མ”ཞེས་ཟློ་བར་གོམས་ནས་སྙན་ངག་ཅེས་པ་ནི་བཞུགས་ཁྲི་སེར་བོའི་སྟེང་གི་མཛེས་རྒྱན་་་་
ག་གེ་མོར་གོ་ཆོག་པ་ཐག་གིས་བཅད་ལ་དེ་ལས་ལྡོག་པའི་“འགྲོ་ཞོར་ལམ་བུའི་སྙིང་ཐུབ།།
ལུས་དྲི་ཞིམ་པའི་བུ་མོ། གཡུ་ཆུང་དྲུག་དཀར་རྙེད་ནས།། བསྒྱུར་བ་དེ་དང་འདྲ་
བྱུང”སོགས་ལ་འགྲེལ་བ་རྒྱག་སྐབས་ཀྱང་ཚོན་རྩི་སེར་བོ་དེ་བཙན་ཤེད་ཀྱིས་འབྱུག་པའི་་་་
སྲོལ་ངན་དེ་ད་དུང་ཡང་མ་ཉམས་པར་གནས་ཡོད་པ་མ་རེད་དམ། དེས་ན་སྲོག་ཏུ་
“མཆོད་དོ།། སྐྱབས་སུ་མཆིའོ།།”ཞུགས་ཤིང་རྒྱན་དུ་མངོན་བརྗོད་དང་བརྡ་རྙིང་། སྔགས་
སྐད་སྤུས་ལ་ལུས་ནམ་ཡང་ཚིགས་བཅད་ཡིན་པའི་སྙན་ངག་དེ་འདྲ་རེ་ཞིག་འབྲི་མཚམས་་་
འཇོག་རན་ལ་དེ་དང་མཉམ་དུ་དབྱངས་གསལ་སོ་བཞི་ཟེར་བའི་བུ་མོ་འདིས་ཀྱང་སློག་་་་
རྡུལ་རྙིང་བ་དེ་ཡབ་མེས་ཀྱི་དུར་ཁྲོད་དུ་སྦས་རྗེས་དུས་རབས་གསར་བའི་སྦྲང་ཆར་ཁྲོད་་་་
ཁྲུས་ལེགས་པོ་ཞིག་བྱས་ཏེ་གོས་གསར་བ་གྱོན་ནས་གནས་ལ་འགྲོ་བའི་གྲ་སྒྲིག་བྱེད་རན།
གཞན་གྱིས་རྣམ་རྒྱལ་ཁང་བཟང་ལྟ་བུའི་གཞལ་ཡས་ཁང་དག་ན་རོལ་དབྱངས་ཀྱི་
རམ་འདེགས་དང་མི་ཚོགས་ཀྱི་ཐལ་སྒྲའི་ཁྲོད་དུ་སྒྱུ་རྩལ་གྱི་བརྩམས་ཆོས་མང་པོ་གསེར་གྱི་་
རྟགས་མ་དང་བསྟོད་པའི་ཚིགས་ཚོགས་ཀྱིས་བརྒྱན་སྐབས་ང་ཚོས་མུན་ནག་ཁྲོད་ཁོང་་་་་་་
འདར་རྒྱག་བཞིན་རང་ཉིད་སྐར་མདའ་ཞིག་ལྟར་འཇིག་རྟེན་གཞན་ཞིག་ཏུ་འཕོ་བའི་སྡུག་
བསྔལ་ཉམས་སུ་མྱོང་བཞིན་ཡོད་ལ་དེ་ནི་ཉམས་ཆུང་བའི་མི་རིགས་ཤིག་དང་ཉམ་ཐག་་་་
པའི་སྙན་ངག་པ་ཚོར་དབང་བའི་ལས་དབང་ཁོ་ན་ཡིན་པ་འདྲ། ཡིན་ནའང་དེས་ཕལ་
བའི་སྐྱེ་བོ་དག་གི་བློ་ཡུལ་ལས་འགོངས་པའི་བདེན་དོན་ཉག་གཅིག་ར་སྤྲོད་པར་ནུས་ཤིང་་
མཛེས་པ་ཀུན་ལས་ཀྱང་རབ་ཏུ་མཛེས་པའི་སྒྱུ་འཕྲུལ་ཞིག་གསལ་བར་བྱེད་ཐུབ་པ་ཡིན། །
རྩྭ་ལྗང་དང་ཆུ་མིག་ལ་ཆགས་པའི་ནོར་ལུག་མང་པོ་ཞིག་སུས་ཕབ་པའང་མི་ཤེས་པའི་
ཁ་བའི་དཔུང་ཚོགས་ཀྱིས་མུག་གསོད་གཏོང་ཚུལ་ནི་རང་རེའི་སྙན་ངག་པ་ཚོའི་སྤོབས་་་་་
སེམས་དང་ལ་རྒྱ་ཉམས་ཚུལ་གྱི་དཔེ་གཙོ་བོ་ཞིག་མ་ཡིན་ནམ། དེ་བས་རང་བྱུང་གི་གནོད་
འཚེ་དེ་མ་བྱུང་བའི་སྔ་རོལ་ནས་བཟུང་ང་ཚོས་ཅིས་ཀྱང་གཟན་ཆས་མང་པོ་ཞིག་གསོག་་་་
• 78 .



ཉར་མི་བྱེད་ཀ་མེད་ཡིན། སྐུ་ཞབས་རྣམ་པ་ཚོའི་ཁྲོད་ན་མཛོད་ཁང་སྟོང་བ་ཡིན་ཡང་དེའི་
སྒོ་རུ་ལྕགས་ཟྭ་ཆེན་པོ་ཞིག་བརྒྱབ་སྟེ་ཕྱུག་མདོག་སྟོན་པར་སྤྲོ་མཁན་རེ་ཡོད་ན་དེ་ལྟ་བུའི་་་
ཚུལ་འཆོས་ནི་མཚང་མ་བརྡོལ་གོང་ནས་འདོར་བར་རིགས།
ཉིན་འགའི་སྔོན་དུ་ཕྲན་གྱིས་གྲྭ་བཙུན་ཕྱུག་པོ་ཞིག་གིས“རིག་གནས་སྦྱངས་པས་རང་
རེའི་མི་རིགས་འདི་སྐྱོབ་མི་ཐུབ། དེ་བས་དཔལ་འབྱོར་གཉེར་ན་བཟང”ཞེས་སྨྲ་བཞིན་
ཡོད་པ་གོ་ལ་སྔ་ཕྱི་འགལ་བའི་ཚིག་འདི་ལས་ཚན་རྩལ་གྱི་དུས་རབས་འདིས་རང་རེའི་སྙན་
ངག་ཚུད་པའི་བསམ་བློའི་ལོངས་སྤྱོད་མཐའ་དག་ཉེན་ཁའི་གནས་སུ་སྐྱེལ་གྱིན་ཡོད་པ་་་་་
ཤེས་ཐུབ། ཁྱོད་ཀྱིས་གཟིགས་དང་། ཕུན་སུམ་ཚོགས་པའི་རྒྱུ་ནོམ་གྱི་འོད་སྣང་ཕྱོགས་བཞི་
ནས་འཕྲོས་འོངས་པའི་དུས་སུ་མི་ཕལ་ཆེ་བས་གོས་བཟང་པོ་དང་། ཟས་ལེགས་པོ། ཆང་
ཞིམ་པོ་འདེམས་རྗེས་ཉོག་གཏམ་རྒྱག་བཞིན་སྐྱིད་གླུ་ལེན་པ་ལས་ཀླད་པ་སྟོང་བར་ལུས་་་་་
ཀྱང་དེ་ལ་སེམས་ཁྲལ་བྱེད་སྲིད་པ་མ་རེད། གོང་གི་གྲྭ་བཙུན་དེས་མི་དེ་ཚོ་ཁྲིད་ནས་ཨ་
རུའི་ཕྱོགས་སུ་གོམ་སྟབས་སྒྱུར་བར་བརྩོན་གྱིན་ཡོད་ལ་མཐའ་མར་ཁོང་ཚོའང་ཉེན་ཁ་་་་་
རིགས་ཤིག་ལ་འཕྲད་སྲིད་པ་ནི་མཐའ་འཁོར་དུ་ཡོད་པ་ཐམས་ཅད་ལས་རང་ལ་གཅིག་་་་་
ཀྱང་མི་དབང་བ་དེ་རེད། སྐབས་དེར་ཁོ་ཚོས་སྙན་ངག་པ་ཞིག་ལྟར་ཕ་་ཡུལ་དྲན་སྲིད། །
འོན་ཀྱང་ཁོ་ཚོའི་ཕ་ཡུལ་ནི་མཐའ་མེད་ཅིང་ཚ་བ་རྒྱས་པའི་བྱེ་ཐང་ཆེན་པོ་ཞིག་ཏུ་གྱུར་་་་་
ཡོད། ཡིན་ནའང་སྔོན་ཆད་དབུལ་ཞིང་ཕོངས་པའི་སྙན་ངག་པ་དང་རིག་གནས་སྦྱོང་
མཁན་ཚོ་ཕ་ཡུལ་དུ་གཏན་སྡོད་བྱས་ཟིན་པར་མ་ཟད་འབྱོར་ཕྱུག་དང་མིང་གྲགས། དོན་
སྙིང་སོགས་ཀྱིས་བརྒྱན་ཏེ་ལོ་རྒྱུས་ཀྱི་དེབ་ཐེར་སྟེང་གི་གཟི་འོད་ལྡན་པའི་མཚན་བྱང་དག་་
གི་བདག་པོར་གྱུར་ཡོད། དེའི་ཕྱིར་སྐུ་ཞབས་རྣམ་པ་ཚོས་སྤུས་ལེགས་པའི་རླངས་འཁོར་
ཞིག་གམ། ཁོད་ཡངས་པའི་སྡོད་ཁང་ཞིག ཡང་ན་རྩ་ཆེ་བའི་རྒྱན་ཆ་ཞིག་སོགས་ཀྱི་ཆེད་
དུ་རང་གི་བླ་སྲོག་གི་ངོ་བོར་ཐིམ་པའི་དབྱངས་གསལ་སོ་བཞི་བོར་བརླག་ཐེབས་སུ་འཇུག་་
པ་ནི་མིར་གྱུར་བ་ཞིག་གི་ངོས་ནས་བཤད་ན་ངོ་ཚ་ཞིག་ཡིན་པའང་ཁས་མི་ལེན་རང་ལེན་་་
sང་ལས་རང
ཡིན། །
-
ད་ལྟའི་དུས་འདིར་གདོང་དམར་བོད་པ་ཞེས་པ་ནི་རྙིང་བ་འདོར་མི་ཐུབ་ལ་གསར་
བར་གོམས་མི་ཐུབ་པའི་སྐྱེ་བོ་ཉམ་ཐག་ཅིག་གིས་མཚོན་ཆོག་པར་བྱས་ན་ཛ་དྲག་ཆེ་བའི་་་
གསར་རྙིང་གི་འཐབ་རྩོད་དེ་སུས་ཀྱང་མཉམ་མི་འཇོག་སའི་སྣང་ཚུལ་ཇི་སྙེད་ཅིག་སྐྱེད་་་་་་
ཀྱིན་འདུག་ལ་དེ་ནི་རང་རེའི་སྙན་ངག་གི་ཐུན་མོང་མ་ཡིན་པའི་བརྗོད་གཞིར་འཛིན་་་་་་་
，79 •



ཆོག སྔོན་ཆད་ཡིན་ན་ལྷིང་འཇགས་སུ་གནས་པའི་སྦྲ་ནག་དང་ནོར་ལུག་གིས་ཁ་ཆར་
དང་རྐུན་ཇག་གི་འཇིགས་པ་ལས་གཞན་ཅི་ལའང་དོགས་ཟོན་བྱེད་མི་དགོས་མོད་ད་ལྟའི་་་
དུས་སུ་ཕྱོགས་བཞིའི་འཕྲུལ་འཁོར་གྱི་སྒྲ་དབྱངས་དྲག་པོས་རླུང་དམར་ཞིག་དང་འདྲ་བར་
དེ་ཉིད་ཁྱུར་མེད་དུ་གཏོང་བའི་ཉེན་ཁའང་ཆེ་བ་རེད། དེའི་ཕྱིར་སྔོ་ལྗང་གི་རྩྭ་ཐང་དང་
ཨར་འདམ་གྱི་རྡོ་གཅལ་གྱི་བར་ནས་རང་ཅག་གིས་ཕྱི་རོལ་གྱི་འུར་ཟིང་དང་ནང་རོལ་གྱི་་་་
ལྷིང་འཇགས། ཕྱི་རོལ་གྱི་ནད་ཡམས་དང་ནང་རོལ་གྱི་ཁེར་རྐྱང་། ཕྱི་རོལ་གྱི་ཚ་གདུག་
དང་ནང་རོལ་གྱི་བསིལ་གྲིབ། ཕྱི་རོལ་གྱི་འབྱོར་ཕྱུག་དང་ནང་རོལ་གྱི་དབུལ་ཕོངས་
སོགས་བསམ་གྱིན་བསམ་གྱིན་རང་གི་སེམས་གཤིས་ཀྱི་ན་ཟུག་དང་དོགས་གཞི། དཔའ་
ངར་དང་བདེན་དོན་སོགས་མཚོན་པའི་སྙན་ངག་མང་པོ་ཞིག་འབྲི་ཐུབ་པར་སྙམ།
འདས་པོ་དོན་གྲུབ་རྒྱལ་ལགས་ཀྱིས་རྐང་ལམ་ཕྲ་མོའི་སྟེང་གི་ཡི་མུག་བྱེད་ཀྱི་སྤྱོད་
སྟངས་དག་མཐོང་རྗེས་ཐེ་ཚོམ་མེད་པར་ཁོད་ཡངས་པའི་གཞུང་ལམ་ཆེན་པོ་དེ་བདམས་་་
ཟིན་ནའང་རང་རེའི་དུས་སྐབས་འདིར་གཞུང་ལམ་སྟེང་དུ་བགྲོད་སྐབས་ཀྱི་ཕམ་ཁ་དང་་་་་
གྱོང་གུན་གྱིས་སླར་ཡང་རིན་ཐང་གསར་བ་ཞིག་གཞལ་རྒྱུར་ཉེན་བརྡ་སྤྲད་ཟིན་པ་འདྲ།
ན་གཞོན་སྙན་ངག་པ་གཅན་མེ་སྟག་ལགས་ཀྱིས་དུས་འདི་ནི་“བྱ་ཆེན་གྱི་སྐྱེ་བ་མེད་པའི་་་་
དུས་རབས”ལ་ངོས་བཟུང་ཞིང་གཞུང་ལམ་སྟེང་ཡུན་རིང་དུ་འགྲིམ་ཟིན་པའི་ལྗང་བུ་་་་་
ལགས་ཀྱིས་ཀྱང་“ཨ་མ་ལགས། ང་ཞེད་ཀྱིན་འདུག”ཅེས་སྨྲས་འདུག གལ་ཏེ་ང་ཚོས་
སྙན་ངག་འདི་མཛད་མཐའ་མེད་པ་ཞིག་བྲིས་ཚར་རྗེས་མི་རིགས་ཡང་ལམ་གྱི་ཁ་ཕྱོགས་་་་་
འཚོལ་བྱེད་ཀྱི་མིག་གསར་བ་ཞིག་བཟོ་ཐུབ་པ་བྱུང་ཚེ་གོང་སྨོས་ཀྱི་ཕམ་ཁ་དང་གྱོང་གུན་་་་
མཐའ་དག་གི་ཁ་གསབ་ཐུབ་པ་རེད།
ས་སྒང་འདིའི་སྟེང་དུ་བོད་ཡིག་གི་སྙན་ངག་ཡོད་པས་བོད་ཀྱི་རིག་གནས་འཇིག་མི་
སྲིད་ལ་བོད་ཀྱི་རིག་གནས་མ་འཇིག་ཚེ་བོད་ཀྱི་མི་རིགས་ཀྱང་ཉམས་མི་སྲིད། དེའི་ཕྱིར་
སྙན་ངག་འབྲི་མཁན་ཚོ་ནི་བསམ་བློ་ཞིག་གི་སྒོ་འབྱེད་མཁན་ནམ་སྟོབས་ཤུགས་ཤིག་གི་་་་་
གཞི་འདིང་མཁན་ཡིན་པས་ཁོ་ཚོའི་སྙིང་སྟོབས་དང་། བརྩེ་སེམས། ཤེས་རབ། ལང་ཚོ།
སྡུག་བསྔལ་ཅི་རིགས་པར་ཁ་རྡུང་གཏོང་མཁན་གྱི་རྒན་བྱིས་ཁ་བདེ་ཚོ་ནི་གནས་ལུགས་་་་་
ཆུང་ཆུང་རེ་ལས་མཛེས་སྡུག་གི་ཕུང་བོ་གཏོས་ཆེ་བ་དེར་བཅར་གཏན་ནས་མི་ཕོད་པའི་ཀུ་
ཅོ་འདོན་མཁན་ཁྱུ་གཅིག་ཡིན་པ་ཀུན་གྱིས་ཤེས་པར་གྱིས་ཤིག
2002.6.14ཉིན་ཟི་ལིང་ནས།
E
• 80 •
