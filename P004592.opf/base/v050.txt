༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
W1PD45098
ImageGroup:
Work:
LCCN:
12DB57063
1007354x
n/a
ISBN:
Title:
གངས་རྒྱན་མེ་ཏོག
gangs rgyan me tog
Author:
n/a
In/a
Descriptor:
Original Publication:
Place:
Publisher:
n/a;n/a
qing hai de ling ha shi
mtsho nub khul rig rtsal mthun tshogs
1989-2008
Date:
Volume:
52
Total Volumes:
TBRC Pages:
Il
Introductory Pages:
n/a
Text Pages:
Scanning Information:
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 2008



༈
ཀླད་ཀྱི་གཏམ།
དེ་ཡང《གངས་རྒྱན་མེ་ཏོག》སྤེལ་ནས་ལོ་འཁོར་བཅུ་བཞི་ལོན་པ་དང༌། གངས་ཅན་
བོད་ཀྱི་ཆེས་ཐོག་མའི་སྙན་དེབ་ཏུ་བསྒྱུར་ནས་ལོ་ངོ་གསུམ་ཙམ་འགོར་བའི་དུས་འདིར།
ངེད་ཅག་དུས་དེབ་ལ་བློ་སེམས་དཀར་ཞིང་ཐུགས་ཁུར་རྒྱ་ཆེན་གནང་མྱོང་བའི་རྩོམ་་་་་་་
མཁན་དང་ཀློག་མཁན་ཡོངས་ལ་ལོ་གསར་བའི་ནང་བྱ་བ་ཐམས་ཅད་ཡར་རྒྱས་ཡོང་བའི་་་
སྨོན་འདུན་ཞུ་བ་དང་། ལྷག་པར་དུ་མ་དངུལ་འབོར་ཆེན་བཏང་ནས《གངས་རྒྱན་མེ་
ཏོག》གི་ཚེ་སྲོག་ལ་མགོན་སྐྱབས་བགྱིས་མྱོང་བའི་ཨ་རིའི་ཀུན་ཕན་ཐེབས་རྩ་ཚོགས་པའི་་་
འགོ་གཙོ་དང་ཁོངས་མི་ཡོངས་ལ་ངེད་རྩོམ་སྒྲིག་པ་ལྷན་རྒྱས་ཀྱིས་ལོ་གསར་གྱི་བཀྲ་ཤིས་་་་
བདེ་ལེགས་ཞུས་པ་ཡིན།
ད་ལྟ། ང་ཚོས་ལོ་གསར་བ་ཞིག་གི་མདུན་བསུ་བའི་མུར་མ་འོངས་པར་ཡང་གོམ་འགྲོས་
གསར་བ་ཞིག་སྤོ་འགོ་རྩོམ་དགོས་ལ། དེང་གི་ལས་རིགས་སོ་སོའི་ཕན་ཚུན་འགྲན་རྩོད་ཀྱི་
ཚ་ཀློང་ཁྲོད་ནས་ང་ཚོས་ཁ་སང་གི་ལག་ལེན་དང་ཉམས་མྱོང་རྣམས་ཕྱོགས་གཅིག་ཏུ་་་་་
བསྡུས་ཏེ། སང་གི་བྱ་བའི་གཤིན་སར་སོན་འདེབས་ལེགས་པོ་ཞིག་བྱེད་དགོས་ཤིང་། ཏང་
གི་ཚོགས་ཆེན་བཅུ་དྲུག་པའི་དགོངས་དོན་གཞིར་བཟུང་སྟེ། གཅིག་ནས་ཏང་གི་རྩོམ་
རིག་སྒྱུ་རྩལ་གྱི་རྩ་བའི་ལམ་ཕྱོགས་རྒྱུན་འཁྱོངས་བྱས་ཐོག དུས་རབས་གསར་བའི་དགོས་
མཁོ་དང་བསྟུན་ནས་དུས་དེབ་ཀྱི་བསམ་བློ་རང་བཞིན་དང་སྒྱུ་རྩལ་རང་བཞིན། འཚོལ་
སྙེག་རང་བཞིན་བཅས་ལ་སྔར་ལས་ལྷག་པའི་ཤུགས་སྣོན་བྱེད་རྒྱུ་དང་། གཉིས་ནས་རྒྱ་ཆེ་
བའི་རྩོམ་མཁན་དང་ཀློག་མཁན་ཡོངས་གྱི་བསམ་པའི་དགོས་མཁོར་དམིགས་ནས་སྔོན་གྱི་
ལེ་ཚན་སོ་སོའི་རྨང་གཞིའི་སྟེང་ཕུན་སུམ་ཇེ་ཚོགས་སུ་བཏང་ནས། དུས་དེབ་ཀྱི་ལྟ་ཀློག་
རིན་ཐང་དང་ཕྱོགས་ཡོངས་ཀྱི་རྒྱུ་སྤུས་ཀྱི་ཚད་ཇེ་ལེགས་དང་ཇེ་རྒྱས་སུ་གཏོང་བའི་ཐད་ལ་
འདུན་པ་བརྟན་པོ་བཅངས་ནས་རང་ནུས་རྩལ་དགུ་འདོན་རྒྱུ་ཡིན། །
མཇུག་མཐར་རྒྱ་ཆེ་བའི་རྩོམ་མཁན་ཡོངས་ལ་ཞུ་རྒྱུ་ཞིག་ནི། རང་རིགས་ཀྱི་རྩོམ་རིག་
གི་ལས་ལ་གཡུར་དུ་ཟ་བའི་འབྲས་བུ་བཞག་དང་འཇོག་བཞིན་པའི་ཕོ་མོ་རྒན་གཞོན་གྱི་་་་
རྩོམ་པ་པོ་རྣམ་པས། ཁུར་ལྕི་བའི་རླབས་ཆེན་གྱི་འོས་འགན་འདི་ཉིད་ཇི་སྲིད་དུ་རྒྱུན་
བསྐྱངས་ནས། ང་ཚོའི་རྗེས་རབས་པ་རྣམས་ལ་ངོམ་ཆོག་པའི་རྩོམ་རིག་སྒྱུ་རྩལ་གྱི་ཤུལ་
རྫས་གལ་ཆེན་ཞིག་འཇོག་པར་བླ་མེད་ཀྱི་ནུས་པ་རེ་འདོན་པའི་རེ་བ་ཞུའོ།།
འདི་ག་རྩོམ་སྒྲིག་ཁང་ནས།



-----
2003/1
ལག་བསྟར་རྩོམ་སྒྲིག་པ།
( སྤྱིའི་དེབ་གྲངས52པ）
ཕུན་ཚོགས་རྒྱལ།
དཀར་ཆག
•ཚིགས་བཅད་སྤྲིན་གྱི་སྒྲ་དབྱངས།
སེ་ར་ཡང་སྤྲུལ་རིན་པོ་ཆེའི་རྟོགས་བརྗོད་མན་དཱ་ར་ཡི་དོ་ཤལ། . པདྨ་འོད་གསལ།(1)
ཚེ་སྲོག་གི་ངུ་སྐད།
འབྲི་ལུང་ལེགས་བཤད།(5)
སྙན་ཚིག་མཆོད་པའི་གངས་རྒྱན་མེ་ཏོག
གསེར་ལག་དགེ་ཚོགས།(7)
ཁྲག་སེམས་ཁོལ་བའི་གད་རྒྱངས།
རྐ · གསེར་ཞུན།(8）
གཉོམ་དྲགས་པའི་གླུ་སྐད། །
རྫོག་བུ་དམ་ཆོས། (10)
ཀུན་རྟོག་སེམས་ཀྱི་རོལ་རྩེད།
ཁྲི • བསོད་བསྟན།(12)
རྣམ་རྟོག་སེམས་ཀྱི་རང་སྒྲ།
ཁྲི་སེར • འཇམ་དཔལ། (16）
དྲན་གདུང་སེམས་སུ་སྐྱོམ་པའི་གླུ་སྒྲ།
གཉན • འཛུམ་དཀར། (19)
ཚེ་སྲོག་གི་འཁུན་སྒྲ།
མགར• རྡོ་རྗེ།(21)
དཔྱིད་དཔལ་སྒེག་མོའི་ལང་ཚོ།
རྡོ་སྦིས་སྒྲོལ་མ་འབུམ།(23）
བརང་མོས་ཡིད་ཀྱི་འདོད་འཇོ།_
འཆར་ཡན་རིང་ལུགས་ཀྱི་སྙན་ངག་པ་ཞིག་གི་འཕྲུལ་སྣང་།
（གཞན་ཚན་པ་གཉིས）
རི་སྔོན • བླ་མ་ཐར།(25）
ཙོང་ཆུའི་འགྲམ་གྱི་ནུབ་ཁ།
གེ་སར།(28）
འཆར་སྒོ་ཞིག་གི་སྣེ་ན།
གཟའ།(29）
དུས་ཀྱི་རླུང་པོ། （ གཞན་ཚན་པ་བཞི）
ཀླུ་ཚང་སྨྱུག་རྩེན།(30)
རོལ་དབྱངས་ཀྱི་རྨ་ཁ།
འཐོར་རླུང་།(31)
དཔྱིད་ཀ་དང་ལྷ་མོར་ཕུལ་བའི་གླུ།
ཁྲི • སེམས་དཔའ།(32）
སྐྱུར་ཆང་གི་རོ་མ།
མདོ་སྨད་ཧེ་རུ་ཀ(35）
གླག་ཕྲུག་གི་ལྷུག་བརྗོད། །
་ ཁྱུང་བཟང་།(36)
སྐྱེས་སྐར།
དྲོས་དམར་ཚེ་རིང་རྡོ་རྗེ།(38)
ཁྱོད་ཀྱི་ངང་ཚུལ།
གཉའ་གོང་ལྷ་བྷེ།(40）
དྲན་པའི་རྒྱང་རིང་ནས།( གཞན་ཚན་པ་གསུམ)
འབྲོང་ཕྲུག • ལྷ་ཆེན་རྒྱལ།(42）
བྱུ་རུ་དམར་པོ།
རོང་བོ་གངས་དཀར།(43)
འབར།
ཅོར་རིགས་འཇམ་དཔལ་སྐྱབས།(44）



ལྷུག་རྩོམ་ངག་གི་རོལ་དབྱངས།
ཁྲུང་ཁྲུང་ལྷོ་ལ་འཕུར་བྱུང་།
རྐ་སར • བློ་གྲོས་ཟླ་འོད།(47)
ཁེར་རྐྱང་ཡིན་དུས། །
ནེའུ་ཆུང་།(48)
བསྒྱུར་རྩོམ་ངག་གི་བཅུད་ལེན།
མཛའ་མོ། ( གཞན་གཅིག）
རྡོ་སྦིས་རྡོ་རྗེས་བརྩམས།
ལྷོ་བ་འགྱུར་མེད་རྡོ་རྗེས་བསྒྱུར།(50)
བསྐལ་བཟང་བུང་བའི་དགའ་ཚལ།_
དུས་ཚིགས་ཀྱི་གླུ་སྒྲ།
བན་ཤུལ • བསོད་ནམས་འབུམ་སྐྱབས།(51)
སེམས་པ་དམར་པོ།
： ལྕགས་བྱམས།(52)
དཔྱིད་ཀྱི་བདག་མོ་ལྷ་ལས་བབས་པ།
ཚེ་དབང་ལྷུན་གྲུབ།(53)
ང་དང་དུས་བཞིའི་སྙན་ངག
ཀླུ་བྱམས་རྒྱལ།(55）
ཚེ་སྲོག་གི་བཞུར་རྒྱུན།
ལྕགས་རྡོར་རྒྱལ།(56)
མ་ལོ་ལགས། ཐུགས་ཁུར་མ་གནང་།
ཐེམ་ཆེན་བློ་གྲོས་རྒྱལ་མཚན།(57)
དུས་རབས་ཀྱི་འབོད་སྐད།
ཆུ་གཞུང • ཟླ་གཞོན།(58）
སྙན་དབྱངས་ཆུ་བོའི་བཞུར་རྒྱུན། །
ཇོ་མོ་གླང་མ།
ཤ་བོ་རྒྱལ།(59）
ཕྲན་དཔྱད་རླབས་ཀྱི་ཟེགས་མ། .
ལྗང་བུའི《ང་ཡི་བོད》དང་དེའི་ཕྲན་དཔྱད།
ལྡོང་ཕྲུག(63）
འཇུ་སྐལ་བཟང་གི《མཁའ་འགྲོའི་གཟུགས་རིས》དང་དེའི་ཕྲན་དཔྱད། ། ཚེ་གྲུབ།(65)
མྱོང་ཚོར་རིག་པའི་གླིང་ག_
ངས་སྙན་ངག་བྲིས་པའི་མྱོང་ཚོར་ཐོར་བུ།
ལྡོང་ཡོན་ཏན་རྒྱ་མཚོ(68）
•དཔྱད་རྩོམ་མུན་འཇོམས་སྒྲོན་མེ།
གྲོགས་པོ་སྙན་ངག་པ་ཞིག་གི་དྲི་བར་ལན་བཏབ་པ།
— དཔྱད་གཏམ་རིང་མོ«སྙན་ངག་གི་གསང་མྱུལ་བ་ཞིག་གི་ཟིན་ཐོ»ལས་ཁག་ལྔ་བ།
སྐྱབས་ཆེན་བདེ་གྲོལ།(72)
•བརྙན་རིས་དར་ཚོན་སྣ་ལྔ།
མདུན་ཤོག་འཆར་འགོད་པ།
ལིས་ཀྲན་གོ།
པར་གཞི་འཆར་འགོད་པ།
ཀླུ་འབུམ་རྒྱལ། ཕུན་ཚོགས་རྒྱལ།
ཚྭ་འདམ་མཛེས་ལྗོངས། （རྒྱབ་ཤོག་ནང་མ)
ཁ་ཁྱ་ཞི་ལི།
--
-



拉玛太
格萨
岗尖梅朵
主编:普华太
2003/1
副主编:华旦
(总第52期)
编辑:李本加彭措
普华太华旦
本期要目
格律诗
烦岗尖梅朵
格措
挽歌
旦切尖措
妄念
赤·索旦
忌讳
赤色・加年
思念之歌
千尔日荒措
生命的呻吟
格尔·多杰
春潮
道·卓玛本
自由诗。
一位浪漫主义诗人的幻想(外二首)
湟水河畔的黄昏
遐想
季节之风(外四首)
鲁仓牛赞
旋律的伤口
托龙
献给春天和拉姆的歌
赤·桑华
酒糟
马先华
雏雁之歌
| 群藏
生日
才让道吉
思念的远方 (外三首)
拉青加
红珊瑚
岗杂尔
燃
加华杰布
《散文诗
大雁南飞
色·罗智达喚
孤独时
译林
恋人(外一首)
道·多吉著
久美多杰译
高原新苗
索南本杰 吉合先 李先加才项楞智 吉多加达雄 洛智尖参
尼琼
-
--
-
-
夏吾加
东抽
才让东主
•长诗乐章。
珠穆朗玛
●诗歌点评。
江瀑的诗作《我的藏族》及其点评
居格桑的诗作《飞天》及其点评
•创作漫谈
我的创作体会
诗歌论坛
答诗友
·美术摄影
封面设计
版式设计
柴达木印象(封三)
东·元丹
佳布青德卓
李占国
李本加彭措加
可可西里



ཚིགས་བཅད་སྤྲིན་གྱི་སྒྲ་དབྱངས།
（རྩོམ་སྒྲིག་འགན་ཁུར་བ། ཀླུ་འབུམ་རྒྱལ)
སེ་ར་ཡང་སྤྲུལ་རིན་པོ་ཆེའི་རྟོགས་བརྗོད་
མན་ད་ར་ཡི་དོ་ཤལ།
པདྨ་འོད་གསལ། （ཟི་ཁྲོན）
སྤང་རྟོགས་མཐར་ཕྱིན་རྫོགས་པའི་སངས་རྒྱས་དང་།།
ལུང་རྟོགས་ཟུང་ལྡན་བསྟན་པ་དམ་པའི་ཆོས།།
ཞིང་གི་མཆོག་གྱུར་འཕགས་ཚོགས་དགེ་འདུན་སྡེ།།
རྣམ་གསུམ་དཀོན་མཆོག་འབྲལ་མེད་གཙུག་ཏུ་བསྙེན།།
ཀུན་བཟང་མཚོ་སྐྱེས་གར་གྱི་དབང་ཕྱུག་དང་།།
དབང་ཆེན་རྟ་མཆོག་ཀུ་རུ་ཀུ་ལླེ་དམར།།
ཛམ་ལྷ་ཉེར་གཅིག་དཀོར་སྲུང་ནོར་བདག་སོགས།།
རབ་འབྱམས་རྩ་གསུམ་ལྷ་ཡིས་ཤིས་པ་སྩོལ།།
རྣམ་དཀར་ཚོགས་གཉིས་བྱེ་བའི་མཁའ་དབྱིངས་སུ།།
ཟག་མེད་མཐའ་ཀླས་ཆོས་ཕུང་རྒྱ་མཚོའི་ཁམས།།
དྲུག་ཅུའི་དབྱངས་སུ་གྱེར་བ་ངག་གི་ལྷས།།
མི་ཟད་སྤོབས་པའི་མེ་ཏོག་ཆར་དུ་སྙིལ།།
དད་གསུམ་ཉི་མའི་འོད་དང་ལྷན་ཅིག་ཏུ།།
རབ་ཡངས་མགྲིན་པ་པདྨའི་དགའ་ཚལ་དུ།།
མཚོ་བྱུང་དབྱངས་ཀྱི་རྒྱལ་མོའི་རྩེད་འཇོ་ཡིས།།
སྙན་ཚིག་གེ་སར་རྒྱས་པའི་འཛུམ་མདངས་ངོམ།།
ཨེ་མ་གྲངས་མེད་གདུལ་བྱའི་བསོད་ནམས་ལས།།
ལེགས་འཁྲུངས་མཛེས་སྐུ་མཚན་དཔེའི་ཕུང་བོ་ཅན།།
པདྨའི་ཐུགས་སྤྲུལ་གསང་སྔགས་གླིང་བ་ཡི།།
རྟོགས་བརྗོད་མན་དཱ་ར་ཡི་དོ་ཤལ་སྤེལ།།
མགོན་ཁྱོད་ཀུན་བཟང་རྡོར་སེམས་དགའ་རབ་དང་།།
•
11 •



འཇམ་དཔལ་བཤེས་གཉེན་ཊཱི་སེང་ཡེ་ཤེས་མདོ།། ་
ཀུན་དགའ་བོ་དང་དྷརྨཱ་ལཀྵི་པ།།
བི་མ་མི་ཏྲ་གཡུ་སྒྲ་སྙིང་བོའི་ཞབས།། ་
རྒྱལ་པོའི་སྲས་མོ་འདར་འཆལ་ལས་འབྲེལ་རྩལ།།
མཁས་ཤིང་གྲུབ་བརྙེས་ཀློང་ཆེན་རབ་འབྱམས་པ།།
ཟབ་གཏེར་བརྒྱད་ལ་དབང་འབྱོར་པདྨ་གླིང་།།
བསམ་གཏན་གླིང་དང་པྲ་ཛྙཱ་རསྨི་པ།།
བཞད་པ་རྡོ་རྗེ་རིག་འཛིན་ཀློང་གསལ་སྙིང་།།
གཏེར་བཞེད་རྩལ་སོགས་ཤཱཀྱ་དེ་ཝ་དང༌། །
མཉྫ་ཤི་ཡ་འགྲོ་འདུལ་གླིང་བ་སོགས།།
མཚན་དཔེའི་ཟློས་གར་གསེར་རིའི་ཕྲེང་བ་ལྟར།།
བགྲངས་མཐར་རྒྱུ་མ་ཐ་ལ་མཁའ་འགྲོའི་གྲོང༌།།
རང་སྣང་སྟོན་འཁོར་དགོངས་པ་དབྱེར་མེད་པའི།།
རིག་འཛིན་པན་གྲུབ་རྒྱ་མཚོའི་ལྷ་གྲལ་དུ།།
འབུམ་ཕྲག་མཁའ་འགྲོའི་གསང་མཛོད་རྫོགས་པ་ཆེའི།།
འོད་གསལ་སྒྱུ་འཕྲུལ་རོལ་བའི་ལྟད་མོ་ལ།།
འབྱམས་སུ་ཀླས་པའི་ཡེ་གདངས་མ་འགག་པར།།
ཕྱི་གསལ་སྒྱུ་འཕྲུལ་དྲྭ་བའི་འོད་ཟེར་གྱིས།།
སྣ་ཚོགས་གདུལ་བྱའི་ཞིང་ཀུན་ཁྱབ་པའི་ཚེ།།
སངས་རྒྱས་གཉིས་པ་པདྨ་ཀ་ར་དང་།།
ཞིང་སྔགས་ལྷན་སྐྱེས་དབྱིངས་ཀྱི་ཊཱ་ཀི་མས།།
སྙན་འཇེབས་དབྱངས་ཀྱི་རྒྱལ་མོས་མདུན་བསུས་ཏེ།
གསང་གསུམ་ཡོན་ཏན་རྒྱ་མཚོའི་བརྡ་ཐབས་ལ།།
བརྟེན་ནས་དབང་བསྐུར་གཏད་རྒྱ་སྨོན་ལམ་དང་།།
རབ་འབྱམས་ཀུན་བཟང་མཆོད་པའི་སྐྱེས་དང་བཅས།།
མཚན་དཔེའི་ཁྱེའུ་ཆུང་ཟླ་གཞོན་འཛུམ་པའི་ཟེར།།
གྲངས་མེད་གདུལ་བྱའི་བསོད་ནམས་མཁའ་ལ་ཤར།།
དེ་ཚེ་ཁྱེད་སྐུ་མཚན་དཔེའི་འོད་དཀར་གྱིས།།
ལྷ་དབང་མཛེས་སྡུག་འཕྲོག་ལ་ཅོ་འདྲི་བའི།།
གྲགས་པ་ཀུན་གསལ་མ་ཡི་ཕ་མཐར་བརྒལ།།
• 2 •



རྣམ་དཀར་བསོད་ནམས་ཡོན་ཏན་རྒྱ་མཚོའི་འཇིངས།།
རྣམ་དག་ཚུལ་ཁྲིམས་སྨན་གྱི་ལྗོན་བཟང་ལ།།
ཕྱིན་དྲུག་སྤྱོད་པའི་འབྲས་བུ་གཡུར་ཟ་བའི།།
འཕྲིན་ལས་དྲི་བསུང་བསྟན་འགྲོའི་གསོས་སུ་སྨིན།།
སྙིགས་མའི་དུས་འདིར་སུས་ཀྱང་འགྲན་མེད་པའི།།
ཆོས་སྲིད་གདུགས་དཀར་མཁའ་ལ་བསྒྲེངས་པ་ཡིས།།
སྙན་པའི་བ་དན་སྲིད་པའི་ཁྱོན་གང་བར།།
མཛད་པ་ཀུན་མཁྱེན་མགོན་པོ་ཁྱོད་མིན་སུ།།
མཚོ་སྐྱེས་རྒྱལ་བོས་རྗེས་བཟུང་དབང་བསྐུར་ཞིང་།།
ངོ་མཚར་གཏེར་རིགས་རྒྱ་མཚོའི་བཀའ་བབས་པའི།།
རྫོགས་ལྡན་སྣང་བ་སྟེར་བའི་རྟ་བདུན་པ།།
མི་འཇིགས་སྟོབས་བཅུའི་དཔལ་འབར་ཁྱེད་ལ་བསྔགས།།
ཟླ་མེད་ཐུགས་ཀློང་ལྷ་ཡི་རྫིང་རིང་ནས།།
གཟུགས་སྤོབས་ཏིང་འཛིན་ཡོན་ཏན་ནོར་བུའི་གཏེར།།
ཟད་མེད་རྡོལ་བ་ནམ་མཁའ་མཛོད་ཀྱི་འཕྲུལ།།
ཨེ་མ་ལྷར་བཅས་འགྲོ་བའི་དཔལ་དུ་ཆེ།།
ཟབ་ལམ་རིམ་གཉིས་སྨན་མཆོག་བདུད་རྩི་ཡིས།།
ཐ་མལ་སྣང་བ་སྒོ་གསུམ་ལྕགས་ཁམས་ཀྱི། །
མཚན་མའི་རྟོགས་པ་ཡོངས་གྲོལ་འཇའ་ཟེར་ཀློང་།།
རང་སྣང་སྐུ་གསུམ་རོལ་བར་འབྱམས་སུ་ཀླས། །
མཁྱེན་རབ་འཇམ་པའི་དབྱངས་ཀྱིས་དོ་ཟླ་བྲལ།།
བརྩེ་ཆེན་ལྕགས་ཀྱུ་མིག་མི་འཛུམ་པའི་གར།།
རྨད་བྱུང་ནུས་མཐུ་གསང་བདག་དཔའ་བོའི་ཟླ།།
རིག་གསུམ་སེམས་དཔའི་སྒྱུ་འཕྲུལ་འཕྲིན་ལས་སྐུ།
དཀར་མིན་ལས་རླུང་དགུན་གྱི་གྲང་རེག་གིས།།
ཕུན་ཚོགས་དབྱར་གྱི་ལང་ཚོ་ཉམས་པའི་ཚེ།།
རླབས་ཆེན་ཐུགས་བསྐྱེད་རྫོགས་ལྡན་པདྨོའི་གཉེན།།
འཆར་ནུབ་སྐྱོ་ངལ་བྲལ་བ་ཁྱོད་ཉིད་ཙམ།།
དེ་ཕྱིར་འཁྲུལ་མེད་བཀའ་གཏེར་རྒྱ་མཚོ་ཡི།།
རྡོ་རྗེའི་ལུང་གིས་བསྔགས་པའི་མེ་ཏོག་ཆར།།
3 •



རབ་འབྱམས་ཞིང་ཀུན་སྤྲོས་པ་དོན་ལྡན་དུ།།
གཟིགས་ཕྱིར་མཁས་རྣམས་ཡིད་ཀྱི་བརྟན་པ་འཕྲོག །
གང་ཁྱོད་འཕྲིན་ལས་རྣམ་བཞིའི་ཟེར་ཕྲེང་གིས།།
གདུལ་བྱ་ཕྱེ་མའི་གྲངས་མཉམ་འགྲོ་བ་ཡི།།
ངེས་ལེགས་དཔལ་གྱི་འདབ་སྟོང་ཆེར་རྒྱས་པའི།།
ངོ་མཚར་ཕན་བདེའི་དྲི་བསུང་ཕྱོགས་ཀུན་འཐུལ།།
རིང་ནས་འཆི་བདག་བདུད་ཀྱི་གཡུལ་ངོ་ལས།།
ཡོངས་གྲོལ་ཞི་བ་མཆོག་གི་སྐུ་བརྙེས་ཀྱང་།།
སྣ་ཚོགས་འགྲོ་བའི་རྟག་འཛིན་ལྡོག་པའི་ཕྱིར།།
གཟུགས་སྐུ་དཔལ་གྱི་རི་ལ་བསྡུ་ཚུལ་བསྟན།།
འོན་ཀྱང་མཚན་དཔེའི་ཉི་གཞོན་འབུམ་གྱི་ཟེར།།
རེ་ཞིག་ཆུ་ལྷའི་ཕྱོགས་སུ་ཡིབ་གྱུར་ཀྱང་།།
སྒྱུ་འཕྲུལ་སྤྲུལ་བསྒྱུར་ཟླ་གཞོན་རྒྱས་པའི་མདངས།།
དབང་ཕྱོགས་ས་འཛིན་རྩེ་ན་ལྷམ་མེར་མཛེས།།
བསོད་ནམས་ཆུ་མཚོ་འཕེལ་བའི་རྦ་རླབས་ལས།།
རྙེད་དཀའི་རྟོགས་བརྗོད་ཡིད་བཞིན་དབང་གི་རྒྱལ།།
བསྟན་འགྲོའི་དཔལ་དུ་དྲངས་པ་འཛམ་གླིང་རྒྱན།།
དགེ་མཚན་ནུབ་མེད་ཡི་གེའི་འཕྲུལ་བཏབས་པ།།
ཐུབ་བསྟན་དྲི་མེད་ལྷ་ཡི་ལམ་ཡངས་པོར།།
བསྟན་འཛིན་ཉི་ཟླས་གླིང་བཞི་འཁོར་བཞིན་དུ།།
མི་འདོད་ཉེར་འཚེའི་ཆུ་འཛིན་ལས་གྲོལ་ཏེ། །
འཕྲིན་ལས་འོད་ཀྱིས་ས་གསུམ་ཁྱབ་པར་ཤོག །
དེའི་མཐུས་ཚེ་འདིར་སྟོན་འཁོར་དབྱེར་མེད་པར།།
དཔལ་རི་པདྨ་འོད་དུ་བྱང་ཆུབ་ནས།།
རྨད་བྱུང་སྤྲུལ་བའི་མཚན་དཔེ་བཞད་མ་ཐག །
མཁས་ཚུལ་གསུམ་གྱིས་རྒྱལ་བསྟན་གསལ་བར་སྨོན།།
ཚུལ་འདིར་ལུས་ངག་ཡིད་གསུམ་འབད་པ་དང་། །
ཆབ་གཅིག་དུས་གསུམ་བསགས་པའི་དགེ་ཚོགས་ཀུན།།
རྙོག་བྲལ་བྱང་ཆུབ་པདྨའི་རྫིང་བུ་རུ།།
ཀུན་བཟང་མཆོད་པའི་སྤྲིན་ལ་རོལ་གྱུར་ཅིག །
• 4 •



་
་
ཚེ་སྲོག་གི་ངུ་སྐད།
འབྲི་ལུང་ལེགས་བཤད། ( རྨ་ལྷོ）
szzzzzzzzzzzzzzzzzzzzzzzzzzz
དུས་རབས་སྙིགས་མའི་མཐའ་ལ་མངོན་སུམ་དུ་སླེབས་བྱུང་།།
མཆོག་གསུམ་བསླུ་བ་མེད་པའི་སྐྱབས་གནས་ཤིག་མི་མཁོ།།
གྲོང་གི་འབྱོར་བ་རྒྱས་པའི་རླབས་ཤུགས་ཀྱིས་དེད་པས།།
སེར་མོའི་སྡེ་ནས་བསྟན་པ་ཉིན་བཞིན་དུ་ཉམས་འགྲོ།།
བསྟན་འགྲོའི་སྲོག་ཤིང་སྐྱེས་བུ་རྒྱང་རིང་དུ་ཕེབས་སོང༌།།
གཡོ་ཅན་དགྲ་བོའི་ཚོགས་ཀྱིས་དཔུང་འཇུག་ཅིག་བྱས་ཡོང་།།
དྲང་བོའི་གཏམ་ཞིག་སྨྲས་ཀྱང་ངོ་སོ་ཅང་མེད་པས།།
འབྲི་ལུང་གྲྭ་རྒན་ད་ནས་ཁེར་རྐྱང་དུ་ཆས་འགྲོ།།
མིག་དང་རྣ་བ་ཟུང་ལ་མཐོང་ཐོས་ཤིག་མེད་རྐྱེན།།
ཆོས་སྲིད་གང་ལ་འབད་ཀྱང་ལེགས་འགྲུབ་ཅིག་མི་འོང་།།
སྔ་ཕྱིའི་ལེགས་ཉེས་དཔྱོད་པའི་རྟོག་གེ་བ་དག་ལ།།
རྒྱུ་དང་འབྱོར་བ་དམན་པས་མི་གྲལ་དུ་མ་ཚུད།།
སྐྱིད་སྡུག་སྣ་ཚོགས་མྱོང་བའི་རླབས་ཆེན་གྱི་བྱ་གཞག །
རྙིང་ཞེན་ཟེར་སྒྲོས་ཙམ་གྱི་ཟོལ་བཅོས་ཀྱིས་བཟུང་ཡོད།།
དོན་གྱི་ལག་ལེན་རྟ་བོང་སྒ་སྲབ་ལས་མེད་པར།།
རི་བོང་ཅལ་ལ་འདྲོགས་པའི་ངང་ཚུལ་འདི་སྐྱོ་བ།།
རིག་བྱེད་ནོར་གྱི་མཛོད་བདག་སོ་སོ་རུ་སྤྲད་ཀྱང་།།
མི་རྟག་རྒྱུ་ཡི་བསླུ་བྲིད་འདོད་སྲེད་ཀྱིས་མ་ཐེག །
ཡང་དག་ལྟ་བར་རང་ཚུགས་བརྟན་པོ་ཞིག་མེད་པར།།
གང་བྱུང་དེ་ཡི་རྗེས་ལ་ཁྱི་ལྟར་དུ་རྒྱུགས་འགྲོ།།
• 5 •



སྐུ་ཚེ་ཆོས་སུ་གཞོལ་བའི་སྐྱེས་ཆེན་གྱི་ཐུགས་ལ།།
སྤྱན་ཟུང་ཆུ་རུ་འཁྲུག་པའི་ཕོག་ཐུག་ཅིག་བཏང་ཡོད།།
མི་སེམས་གདོན་གྱིས་ཁྱེར་བའི་སྣང་ཚུལ་ལ་བལྟས་ན།།
རྣོ་ལྕགས་སྨྱུ་གུའི་རྒྱུ་ཆ་ཞེ་སྡང་གིས་འཛིན་འདོད།།
ཕན་པའི་ལས་ཤིག་སྒྲུབ་ཀྱང་གནོད་ལན་ཞིག་བསྐྱལ་ཡོང་།།
མགོ་ནག་མི་ལ་ཡིད་རྟོན་དེ་ཙམ་དུ་མི་གདའ།།
སློབ་དཔོན་བླ་མར་བཀུར་བའི་འདུ་ཤེས་ཤིག་མེད་པར།།
སློབ་མ་རང་རང་ས་ན་ང་རྒྱལ་གྱིས་ཁེངས་ཡོད།།
མདོ་མེད་སྣང་བ་རང་གི་རྡོག་རྩེ་ནས་མ་ཟིན།།
རྫ་ཁོག་སྐམ་པོ་ཉུལ་བའི་སྨུག་ལུང་ལས་མ་ཐར།།
རང་སེམས་བཅོས་མའི་རྒྱབ་དཔུང་ང་རྒྱལ་གྱིས་འཚང་སྟེ།།
སེམས་ཀྱི་བདེ་བ་ཚེར་མའི་གསལ་ཤིང་ལ་བསྐྱོན་སོང་།།
དངོས་པོའི་འདུ་འཛི་སྒྱུ་མའི་ངར་ཤུགས་ཀྱིས་སྒུལ་ཏེ༎
སྐྱོན་ཡོན་འཐབ་འཁྲུག་རྒྱག་པའི་རྙོག་འཛིང་ཞིག་བཟོས་ཡོད།།
སྣང་ལ་ངེས་པ་མེད་པའི་ཁོར་ཡུག་ལ་བལྟས་ན།།
ཆུ་ཤིང་རླུང་གིས་བསྐྱོད་པའི་ངང་ཚུལ་ལས་མ་འདས།།
ལས་ཉོན་རྫས་ཀྱི་དྲི་མ་སེམས་ངོ་ནས་མ་དག །
སྐྱིད་སྡུག་ཉི་ནུབ་བསྣོལ་བའི་ལྟེ་ཐག་ལ་འཇུས་ཏེ།
འཚོ་སྤྱོད་སྐྱིད་པོའི་བཟུང་འཛིན་ཡུན་ཐུང་དུ་འཕྲུལ་བས།།
གསེར་གྱི་ཕོར་བ་གཅོག་པའི་ངང་ཚུལ་འདི་སྐྱོ་ཨང་།།
སྐྱོ་བའི་འདུ་ཤེས་ཉར་བའི་མི་ཚེ་ཡི་ལམ་སྣེ།།
མི་བཟོད་ལྟས་ངན་འཇིགས་པ་བརྒྱ་ཕྲག་ཏུ་གཏད་ཀྱང་།།
མཆོག་གསུམ་མེད་སྙམ་སྐྱེ་བའི་ལྟ་ལོག་ཅིག་ཡིན་ཚེ།།
དོན་སྣོད་ཕྱི་རུ་ཕྱུང་སྟེ་ཁྱི་སྡུན་དུ་དྲུད་ཆོག །
2002.12.20ཉིན།
• 6 •



སྙན་ཚིག་མཆོད་པའི་གངས་རྒྱན་མེ་ཏོག།
གསེར་ལག་དགེ་ཚོགས། ( སྡིཚ)
བརྟན་གཡོའི་མཛེས་སྡུག་མཐའ་དག་གཅིག་བསྡུས་དྲི་བྲལ་སྐྱེ་མཆེད་གཙང་མའི་སྐུར།།
སྲིད་གསུམ་ལས་རྒྱལ་སྒེག་ལྡན་ལྷ་མོའི་ཟླ་བ་སྟོང་ཕྲག་བརྩེགས་པའི་བཞིན།།
མཆུ་སྒྲོས་རྩ་ལག་བིམ་པའི་མདངས་འཁྱུད་གངས་རིའི་གཟི་འཕྲོག་ཚེམས་ཕྲེང་དཀར།།
སྨིན་ལེགས་འཁྲི་ཤིང་འཁྱོག་པོར་གཡོ་བའི་དབྱངས་ཅན་མགྲིན་པའི་དཔལ་ལ་བྱོན།།
རྨད་བྱུང་ཕུན་ཚོགས་ལེགས་བྱས་བརྒྱས་བསྟེན་སུམ་རྩེན་དེ་ཝའི་གྲོང་ཁྱེར་དུ།།
རྩོམ་ཡིག་དཔལ་གོས་སྒེག་པའི་དོག་པ་ཚངས་སྲས་རིག་པའི་གསེར་ལྡན་མར།།
རྟག་བརྟན་ཐེར་ཟུག་ལྷག་བསམ་སྙིང་སྟོབས་རྡོ་རྗེ་ཁམས་སུ་རྒྱས་པའི་གར།།
སྙན་ཚིག་གསར་པའི་གངས་རྒྱན་མེ་ཏོག་འཛམ་གླིང་མཛེས་པའི་རྒྱན་དུ་བསྐྲུན།།
དེ་ལྟའི་འཚོ་བ་གསར་བའི་ཀླུང་ཆེན་སྨྲ་དབང་མཁས་མང་མན་དྷ་རས།། །
ཐབས་མཁས་སྒྱུ་འཕྲུལ་བསྲུབས་པ་ལས་སྐྱེས་དོན་བཟང་སྙིང་བོ་ལུད་པའི་གར།།
དབྱངས་ཅན་རྒྱུད་སྟོང་གདངས་དང་སྡེབ་པའི་གནའ་དེང་བཅད་ལྷུག་སྤེལ་མ་ཡི།།
སྙན་རྩོམ་རིག་པའི་བདུད་རྩིའི་མཆོད་ཡོན་ངོ་མཚར་རྒྱ་མཚོ་འདི་ན་ལུད།།
སྟོང་ཆེན་མཐའ་བྲལ་ལྷ་ལམ་ཡངས་པོའི་མཐོངས་སུ་བགྲོད་པའི་མཁའ་ལྡིང་བཞིན།།
གཙུག་ལག་རིག་པའི་སྟེང་འཐུང་འཛུམ་པའི་མཁྱེན་དཔྱོད་བསྐྲུན་ལ་རྟོག་གེ་འབུམ།།
རིག་རྩོམ་གསར་བའི་ལི་ཤིའི་དྲི་བསུང་རྣམ་དཔྱོད་ཐིག་ལེའི་བཅུད་ཆགས་པའི།།
དབྱངས་རིག་རྒྱལ་མོའི་མཛོད་ལ་འཁྲེན་པ་ཟླ་བ་གཞོན་ནུ་མཁའ་ལས་འཛུམ།།
ས་ལཱའི་སྨན་ལྗོངས་མུ་ཁྱུད་ཤེལ་གྱི་གངས་དཀར་གཟི་བྱིན་སྟོང་འབར་བས།།
རྒྱ་ཆེན་གནས་ཀྱི་བརྗོད་བྱའི་རི་མོ་སྒྲ་དོན་ཕྲ་བཀོད་ཉེར་སྤུད་དེ།།
སྒྱུ་རྩལ་སྟོང་གི་འོད་རྣོན་མཛེས་སྡུག་སྲིད་ཞིའི་བླ་ན་འབར་བའི་ཁམས།།
རིས་བྲལ་སྐྱེ་དགུའི་མངལ་དུ་སྦྲུམ་པའི་ངག་རིག་བླ་སྲོག་རྟེན་དུ་གྲུབ།།
བིཌཱུར་ཞུན་མའི་ཆབ་ཀྱིས་ཟུངས་བསྐྱེད་གཙུག་ལམ་དཔལ་དུམ་དཀར་པོའི་ལྗོན།།
དཔྱད་གསུམ་དག་པའི་རླུང་ཤུགས་ཀྱིས་བསྐྱོད་བསླབ་སྟོན་དྲི་བསུང་རབ་རྒྱས་པས།།
ཤེས་རིག་དགའ་ཚལ་སྒེག་པའི་སྡིངས་ཀར་ཁ་ཕྱོགས་བོར་བའི་སློབ་མ་དང༌།།
རྙིང་ཞེན་མཁྲེགས་འཛིན་ལམ་དུ་བཀྲི་བའི་རིག་བྲལ་མེས་པོར་གཞེན་སྐུལ་ཐེབས།།
དེ་ལྟར་ལེགས་བྱས་དཔལ་ཡོན་མངོན་བཞད་སྡེ་བཞི་ལན་གསུམ་འབབ་པའི་རྒྱུན།།
གསེར་ལྡན་མ་མར་གཡང་དུ་འཁྱིལ་བའི་ངོ་མཚར་དགེ་མཚན་བྱེ་བའི་གཟུགས།།
འདྲེན་བྱེད་ཟླ་བ་གཞོན་ནུས་བཟུང་ཚེ་མགྲིན་པ་ལོངས་སྤྱོད་འཁོར་ལོའི་གྲོང་།།
དད་གསུམ་སྤྲིན་དཀར་རོལ་བའི་ཀློང་ནས་ངག་རིག་མཆོད་ཡོན་རླབས་ཀྱིས་རྩེན།།
，
།
•7 •



ཁྲག་སེམས་ཁོལ་བའི་གད་རྒྱངས།
རྐ： གསེར་ཞུན། (རྨ་ལྷོ)
-
-
བདེ་སྟོང་ཟུང་འཇུག་འོད་གསལ་ཆོས་དབྱིངས་ཀྱི་ཁམས་སུ།།
བྱམས་བརྩེའི་འཛུམ་ཞལ་དགྱེས་པའི་རྗེ་བཙུན་གྱི་བླ་མ།།
ལས་ཉོན་མུན་པས་གདུང་བ་སྤྱན་རས་ཀྱིས་གཟིགས་ཏེ།།
བྱིན་རླབས་ཉི་ཟླའི་སྣང་བ་མི་ཡུལ་དུ་བཀྱེ་རོགས།།
སྣ་ཚོགས་ཚོང་ཟོང་བྲིན་པའི་ཁྲ་ཁྲ་ཡི་འཇིག་རྟེན།།
གཡོ་སྒྱུའི་མེ་ལྕེ་དམར་པོ་ཚ་རླབས་ཀྱིས་འཕྱོ་བ།།
ཕུན་ཚོགས་དཔལ་འབྱོར་དུས་བཞིན་ཐོལ་བརྒལ་གྱིས་བཞད་ཀྱང་།།
བ་ཚས་བརླན་པའི་འདོད་སྲེད་སྐོམ་གདུང་གིས་གཟིར་བ།།
ཁ་ཕྱོགས་འོད་སྟོང་འབར་བ་སྔོན་ཐོན་གྱི་དུས་རབས།།
འཕེལ་རྒྱས་རྩེ་མོར་རྡུལ་ཕྲན་མཚོན་ཆ་དེ་དར་བས།།
ཞི་བདེའི་མཆུ་སྒྲོས་གཡོ་བའི་ཆུ་བུར་གྱི་ཀློང་དུ།།
རང་རྒྱལ་གཞན་ཕམ་ཁྲོ་བའི་རླབས་གཉེར་གྱིས་བཟུང་བ།།
མི་ཡི་ཚེ་སྲོག་རྙེད་པའི་རང་གཤིས་སུ་ཆགས་པའི།།
ཆགས་སྡང་རླུང་ལ་ཞོན་པའི་གནམ་ལྕག་གི་ཐོག་མདས།།
ཉེ་རིང་ལས་ཀྱིས་བྱིན་པའི་འཇིག་རྟེན་འདི་བསྒུལ་བས།།
ས་ཡི་དཀྱིལ་འཁོར་ཁྲག་དམར་བདས་པ་ཡི་གཡུལ་ས།།
ཕན་སེམས་དྲང་བོར་སྲོང་བ་གླེན་པ་རུ་བལྟ་བ།།
གཡོ་སྒྱུའི་གྲིམ་རིག་ཐབས་ཤེས་ཡོན་ཏན་དུ་རློམ་པ།།
མཁས་བླུན་ལྡོག་བཞད་རྔམས་མཐུག་མུན་པ་ཡི་རྫོང་ན།།
དོན་གྱི་བསམ་བློའི་དཔལ་ཡོན་སྣུམ་ཟད་ཀྱི་སྒྲོན་མེ།།
• 8 •



རྫུན་པ་བདེན་པར་ཞེན་པའི་རྣམ་རྟོག་གི་རྗེས་འབྲངས།།
བདེན་པ་རྫུན་པར་གོ་བའི་རྨོངས་དད་ཀྱི་ཁམས་སུ།།
ཅི་བྱས་ལས་ཀྱི་འབད་པ་བླ་ལྷག་གིས་ཟིན་ཀྱང༌།།་
རྙེད་པ་རེ་བའི་འབྲས་བུ་རླུང་འཚུབ་ཀྱིས་ཁུར་འགྲོ།།
ཁ་ན་གཞན་ཕན་ཚིག་གི་ཝུ་བ་ཡི་རླབས་ཕྲེང་།།
ནང་དུ་དུག་གསུམ་ཁོལ་བའི་རྦ་རླབས་ཀྱི་དྲག་ཤུགས།།
མདོར་ན་ཡོད་ཚད་རེ་བའི་ཧམ་སེམས་ཀྱི་ཆུ་བོ།།
རྐང་གཉིས་མི་ཡི་ཟུངས་ཁྲག་རྒྱས་བྱེད་ཀྱི་བཟའ་བཏུང་།།
སྤྱད་པས་མི་ངོམ་འཇིག་རྟེན་འདོད་ཡོན་གྱི་སྣང་བ།།
ཉིན་མཚན་ལས་ཀྱིས་འབྲེལ་བའི་བྱ་གཞག་གི་སྣེ་མོར།།
གཟུགས་མེད་སེམས་ཀྱི་ཁུར་བོ་ཇེ་ལྗིད་ནས་ཇེ་ལྗིད།།
ཕྱི་ནང་གཉིས་སུ་མེད་པའི་བདེ་བ་དེ་སུས་རྙེད།།
མི་ཡིས་རྡོག་བརྫིས་བྱས་པའི་ཟླུམ་གཟུགས་ཀྱི་གོ་ལ།།
ཆབ་དཔལ་ཉི་ཆར་འཐབ་པའི་རྟེན་འབྱུང་གི་ཁྲོད་ནས།།
མཛེས་སྡུག་འཇའ་འོད་འཁྲིགས་པའི་གུར་ཁྱིམ་དུ་སྤྲོས་ཀྱང་།།
ནང་སེམས་དུག་རླངས་བཙན་པ་སྐྱོ་གདུང་གི་རྟེན་ཕུར།།
སྣ་ཚོགས་བློ་ལས་ཡར་བ་དུས་གསར་གྱི་རྫས་འཕྲུལ།།
འཇིག་རྟེན་ཤིས་པར་སྒྲུབ་པའི་ཟུངས་བཅུད་དུ་ལུད་ཀྱང་།།
ཕན་པ་དོན་གྱི་ལག་ལེན་ལྟ་བ་ཅིག་མེད་པས།།
འཚེ་བྲལ་ཞི་བདེས་མཛེས་པ་རྨི་ལམ་གྱི་སྣང་བ།།
ཆེ་འདོད་ཆེ་བའི་གཙང་པོ་རང་གཤོང་དུ་བསྐྱིལ་ཞིང་།།
གྲགས་སྙན་མིང་གི་ནད་ཡམས་སྒྲ་བརྒྱ་ཡིས་ལྡིར་བ།། །
འཇའ་ཚོན་རེ་བའི་སྟོང་བསམ་མི་ཡུལ་གྱི་ཁམས་ནས།།
ཚོགས་དྲུག་རང་སར་ཞི་བའི་ཞེ་བློ་ལ་རེའོ།།
༢༠༠༡.༥. ༢༤ལ་རོང་བོ་ནས།
• 9 •



གནོདྲགས་པ འི་གླུ་སྐད།
རྔོག་བུ་དམ་ཆོས། （ལྷ་ས)
ཕྱི་རོལ་ཁ་བ་ལེབ་མོ་མཐུག་ཏུ་ཕྱིན།།
ལྷགས་རླུང་རེག་བྱ་རྩུབ་མོའི་ཤུགས་གླུ་འཐོར།།
སྣང་བ་དར་ལ་འབྱར་བའི་མི་རྐྱང་གིས།།
ན་ཟུག་སྟོང་གི་འཁུན་སྒྲ་ཐོལ་གྱིས་ཤོར།།
སྦྲ་ནག་རལ་བོ་གྲང་རླུང་ངར་མོས་སྐྱོམ།།
ནང་གི་ཟུངས་ཁྲག་དྲོན་མོ་ཁ་བས་བལྡགས།།
ཆག་ཀུམ་སེམས་ལ་ཤོར་བའི་ཁྱིམ་གཞི་ལ།།
བཟོད་མེད་རུས་རྐང་གཅོག་པའི་ན་ཟུག་འཁོར།།
སྟོབས་ཤུགས་མངའ་ཐང་དར་བའི་འདབ་ལྡན་ཚོགས།།
གོ་ལ་ཟླུམ་པོའི་རྩེ་ལ་ལྷོད་ཀྱིས་འཕུར།། །
འཇིགས་རྔམ་ངོ་གདོང་ཁྲོས་པའི་མཆེ་བར་ན།།
སྦྲ་ནག་རལ་བོ་རྨི་ལམ་ཀློང་ན་འཁྱམས།།
གྲང་རླུང་གདུག་རྩུབ་ངར་མའི་ཐུ་འོག་ན།།
ཁ་བ་ནག་པོའི་ན་ཟུག་སེམས་ལ་ལྷུང་།།
མཚན་ཐུབ་མར་མེ་སྦར་བའི་འགྲམ་ངོགས་སུ།།
གཟུགས་མེད་གཞན་ཞིག་སླེབས་ནས་སྐྱོབ་པར་སྒུག །
ཕྱུག་པོར་ཡོད་ཚད་ཐོབ་པའི་ང་རྒྱལ་ཞིག ། །
སྤྲང་པོར་འདོད་བློ་མེད་པའི་ཡིད་ཆད་ཅིག །
ནད་པར་རེ་བ་བྲལ་བའི་ཡིད་མུག་ཅིག །
• 10 •



ཀུན་གྱི་ཁ་སྒོ་ལས་དབང་གཅིག་པོས་ཆོད།།
སྐྱེས་པའི་འཇིག་རྟེན་དེ་ན་བྱིས་པ་ཚོ། །
རི་བོང་ཅལ་འདྲོགས་ཡིན་པའི་འགྲོ་སྟངས་ཀྱིས། །
ཀུན་གྱིས་ངུར་སྨྲིག་ཐོད་ལ་ལེན་པ་འདི།།
ཆོལ་གསུམ་གྲངས་ལ་མང་ཉུང་མེད་པ་འདྲ། །
གཞུང་ལུགས་གསར་རྙིང་ཕྲག་དོག་དུག་གིས་མྱོས།།
ཕུ་ནུ་ཕན་ཚུན་དམར་པོ་ཁྲག་གིས་འཐབ།།
བརྩེ་སེམས་སྦྲེལ་ཐག་གཏོར་བའི་བྱེད་ལུགས་འདིས།།
ཡོད་ཚད་འཐོབ་ཀྱང་ཆོག་པའི་སྒོ་མོ་བརྒྱབ།།
ཁྲམ་པ་གཡོ་སྒྱུ་རྒོད་པའི་མི་དྲག་ཚོར།།
ཕྱི་ཕྱུག་ཚད་མེད་བགྱིས་པའི་མཐའ་འབྲས་སུ།།
མཛེས་སྡུག་སྙིང་ལ་ལྷུང་བའི་བར་སྣང་ལ།།
འདབ་ལྡན་གཞན་དག་ལྡིང་བའི་རྣམ་སྨིན་འཁོར།།
བླ་སྤྲུལ་དར་མའི་མིག་གིས་ལྷ་མོ་འཚོལ།།
སྐུ་དྲག་མིག་ཟུང་སྒོར་མོ་དྲོད་ལ་འབྱར།།
རྒོད་པོ་རྒྱང་ལ་འཕུར་བའི་གོད་ཆག་བྱུང་།།
འདི་ན་ཞེན་ཆགས་ལྕི་བའི་བྱ་ཚོགས་ཉུང་།།
དགུན་གྱི་བཙག་རླུང་ངར་མའི་སྟོབས་ཤུགས་དར།།
གངས་རིའི་ཁྱིམ་ལ་ཁ་བ་ནག་པོ་བབས།།
སེམས་པ་ཆུ་ལ་བསྐྱུར་བའི་འཁྱམས་པོ་ལ།།
སེམས་གསོ་ཅུང་ཙམ་བགྱིད་པའི་མེ་རླབས་གང་།།
ལོ་ཟླའི་གཙང་ཆེན་རྒྱང་ནས་རྒྱང་དུ་བཞུར།།
སྦྲ་ནག་ཀླུང་རྟ་རྒུད་ནས་རྒུད་དུ་ཕྱོགས། །
གངས་རིར་དུངས་ཞེན་ཟབ་པའི་མི་རྐྱང་གིས།།
ན་ཟུག་ཁྲག་གི་ཟེགས་མ་འདི་ཙམ་ཐོར།།
• 11 •



ཀུན་རྟོག་སེམས་ཀྱི་རོལ་རྩེད།
ཀ - ，
ཁྲི • བསོད་བསྟན།
མཚར་སྡུག་འོད་སྟོང་འཕྲོ་བའི་ཁྲི་འཕང་ན་བརྗིད་པའི།།
འཇོ་སྒེག་ལང་ཚོ་བརྟས་པའི་མཚོ་བྱུང་གི་ལྷ་མོ།།
ངག་རིག་མགྲིན་པ་འཁོར་ལོའི་གུར་ཁྱིམ་དུ་བྱོན་ནས།།
སྙན་ཚིག་རི་མོ་མཛེས་པའི་མགུལ་རྒྱན་ཞིག་གནང་རོགས།།
མི་ལོ་ཉི་ཤུའི་འཚོ་བའི་ཐེམ་སྐས་ལ་འཛེགས་ནས།།
མི་རྟག་སྲིད་པའི་ཁམས་ལ་ཕྱི་མིག་ཅིག་བལྟས་ན།།
མི་ཟད་གདུང་བས་མནར་བའི་སྡུག་བསྔལ་གྱི་བརྗེད་བྱང་།།
མི་ཆོས་གླུ་རུ་ལེན་པའི་དབྱངས་རྟ་རུ་གྱེར་འདོད།།
འདིར་སྣང་འཇིག་རྟེན་ཁམས་ཀྱི་དགའ་བདེ་ཡི་གྲོང་ནས།།
མི་འདོད་ལས་ཀྱིས་སྐུལ་བའི་དུངས་སེམས་ཀྱི་དབྱངས་རྟ།
ཀུན་རྟོག་སྨྱུག་གུའི་འཁོར་ལོ་བར་མེད་དུ་འཁོར་ཏེ།།
ཕྱོགས་ལྷུང་རྙིང་ཧྲུལ་དོར་བའི་ཤུགས་གླུ་འདི་ཤོར་སོང་།།
གསེར་ལྗོངས་སྨན་གྱི་རི་བོའི་མགུལ་རྒྱན་གྱི་ལྡེབས་སུ།།
སྟོང་སེམས་འཁོར་ལོ་བསྐོར་བའི་རྟོག་འཆར་གྱི་དྲན་ཤིང་།།
འབྲོང་ཆུ་སྔོན་མོ་བསྐྱོད་པའི་བཞུར་རྒྱུན་དང་བསྡོངས་ཏེ།།
བུ་ངའི་སེམས་པ་གཤོག་འགྱུར་སྟངས་སྟབས་ལ་རྩེན་བྱུང་།།
སྣ་ཚོགས་ལས་ཀྱིས་མཛེས་པའི་སྒྱུ་འཕྲུལ་གྱི་ཀློང་ནས།།
.: 12 •



དམིགས་མེད་ཐོས་བསམ་གཞོལ་བའི་ཏིང་འཛིན་དེ་སྒོམ་བཞིན།།
ཡོད་ཚད་རྒྱང་དུ་དོར་བའི་ངེས་འབྱུང་གི་བློ་སྣ།།
ལན་རེར་ངེས་མེད་འཁྱམས་པའི་རྒོད་པོ་བཞིན་འཕུར་འགྲོ།།
དགའ་བའི་དུས་སུ་གདོང་ན་ལྷད་མེད་ཀྱི་འཛུམ་མདངས།།
སྐྱོ་བའི་དུས་སུ་སེམས་ན་སྡུག་བསྔལ་གྱི་ཕོན་པོ།།
དགའ་སྐྱོ་འདྲེས་མའི་འཚོ་བའི་མངར་ཁ་ལ་རོལ་བཞིན།།
མི་ལོ་ཉི་ཤུའི་ལང་ཚོའི་ཕྲེང་ཐག་དེ་ཟད་སོང་།། ་
མཁས་ཆེན་མི་ལ་ཕྲག་དོག་མདའ་མོ་རེ་འཕངས་ནས།།
མཁས་མིན་མི་ལ་ཟུར་ཟའི་མཆིལ་ཞགས་རེ་འཕེན་ཞོར།།
རང་གིས་རང་ཉིད་མཁས་པ་རྣམ་དག་ཏུ་བརྩིས་ནས།།
རང་མགོ་རང་གིས་བསྐོར་བའི་སྣང་ཚུལ་འདི་སྐྱོ་བ།།
ཁ་ནས་སྙན་མོ་ཚིག་གི་གཏམ་ཡན་གྱིས་བསླུས་ཤིང་།།
ཁོག་ན་ཞེ་སྡང་ཁྲོ་ཆུ་ཁོལ་མ་རུ་འཁྲིགས་པའི།།
ཁ་ཞེ་འགལ་བའི་གྲོགས་ཀྱི་གཤིས་ཀ་དེ་བསམ་ན།།
ཕལ་བའི་གྲོགས་རྣམས་རང་གིས་རློམ་ས་ཞིག་མི་འདུག །
་
མི་ཆེན་དཔོན་པོ་བདེན་ཚིག་འཛུམ་ཆུང་གིས་བསུས་ཤིང་།།
རང་དམན་ཉམ་ཆུང་སྡིག་དམོད་སྡང་མིག་གིས་བགྲོད་བཞིན།།
ཁྲེལ་མེད་ཡོངས་བཏང་མི་ཡི་གཤིས་སྤྱོད་ལ་གཞིགས་ཚེ།།
གྲོགས་ཀྱི་དྭངས་མར་འབོད་པའི་ཆོ་ལོ་དེ་མི་དགོས།།
གཞན་སྐྱོན་རྡུལ་ཕྲན་ཆ་ཡང་ལྐོག་ལབ་ཀྱིས་གཅེས་ཤིང་།།
རང་སྐྱོན་རི་རབ་ཡིན་ཡང་དམུས་ལོང་གི་རྗེས་འགྲོ།།
རང་གཞན་གཉིས་ཀྱི་སྐྱོན་ལ་ཞིབ་བལྟ་ཞིག་བྱོས་དང༌།།
རང་རང་ས་ན་སྐྱོན་གྱི་ཕུང་བོ་རེ་གྲུབ་འདུག །
• 13 •



ཡོད་ན་བློ་ལ་མི་ཁེངས་གསོག་སྒྲུབ་ཀྱི་འདུར་རྒྱུག །
མེད་ན་སེམས་ཀྱིས་མི་བཟོད་མེད་མུག་གི་རྩོལ་སྒྲུབ།།
ཡོད་མེད་གཉིས་ཀྱིས་འབད་པའི་ཁེ་ཕན་གྱི་འདུ་འགོད།།
འཛེམ་མེད་རི་གྲོང་ཀུན་ཏུ་རི་སྤྱང་བཞིན་འཁྱམས་ཡོད།།
གྲོགས་དང་ལྷན་འཛོམས་བྱུང་བ་རྨི་ལམ་གྱི་མགྲོན་པོ།།
སྐྱིད་སྡུག་རེས་སུ་འཁོར་བ་གནམ་གཤིས་ཀྱི་འགྱུར་ལྡོག །
སེམས་ཀྱི་འགྱུར་བག་སྤྲིན་པ་དཀར་ནག་གི་འདུ་འགོད།།
ཞིབ་ཏུ་བསམ་ཚེ་མི་རྟག་སྒྱུ་འཕྲུལ་གྱི་ཟློས་གར།། །
རྙིང་ཞེན་མུན་འཐོམ་འུག་པའི་མིག་སྣང་དུ་འགྲོ་ཞིང་།།
གསར་བྱུང་ཚན་རྩལ་བདུད་ཀྱི་ཆོ་འཕྲུལ་དུ་རློམས་པས།།
རྨོངས་ཞེན་བག་འཁུམ་མྱོང་བའི་ངང་ཚུལ་དེར་གཞིགས་ཚེ།།
རང་སེམས་མ་བཟོད་ཡིད་ཆད་གླལ་མོ་ཞིག་ཤོར་འགྲོ།།
ཁ་ནས་གང་བྱུང་སྨྲ་བ་མི་རིགས་ཀྱི་ལ་རྒྱ།
དོན་གྱིས་ལག་ལེན་ཐོབ་པ་ནམ་མཁའ་ཡི་པད་མོ།།
ཁ་བཤད་དོན་གྱིས་སྟོང་བའི་གངས་ཕྲུག་གི་གཞོན་ནུའི།།
གངས་རིའི་ལྗོངས་ལ་ཞལ་ཏོག་རྣལ་མ་ཞིག་མ་འཇོན།།
གྲྭ་བར་བསྟན་གཤིག་ཟེར་བའི་ཐ་ཚིག་དེ་མ་སྒྲོག །
སློབ་མར་ལྟ་ལོག་འབོད་པའི་སྡིག་དམོད་དེ་མ་གཏོང་།།
དེང་རབས་གཞོན་ནུའི་སྤྱོད་པ་ཐ་ཆད་རང་མ་ཟེར།
ཀུན་ཀྱང་ཡིད་རྟོན་དཀའ་བའི་དམ་པ་ཞིག་མིན་ནོ།།
སྤྲུལ་བའི་སྐུ་ལོའི་ཁྲི་འཕང་རྒྱུ་ནོར་གྱིས་ཉོས་ཤིང་།།
སྐུ་དྲག་དཔོན་པོའི་ལྟག་སྒོ་རྒྱུ་ནོར་གྱིས་ཕྱེས་ཏེ།
འཕྱོར་སྒེག་བུ་མོའི་ལང་ཚོ་རྒྱུ་ནོར་གྱིས་བསླུས་པ།།
• 14 •



གཅིག་ཏུ་སྒྲིལ་ཚེ་ནོར་འདི་བསླུ་བྲིད་ཀྱི་གཤེད་མ།།
ཕུ་བོའི་རེ་སྨོན་གནག་ཕྱུགས་རྨིག་རྗེས་ཁྲོད་འཐིམ་ཞིང་།།
ནུ་མོའི་ཕུགས་འདུན་སྒོ་ཞིང་ནང་མའི་བར་འཛུམ་པ།།
བུ་ངའི་འཚོ་བའི་བདེ་སྡུག་སྨྱུག་རྩེ་ལ་བཅོལ་བས།།
རང་རང་ས་ན་ལས་དབང་རི་མོ་ཞིག་ཡོད་སྐད།།
ལྷན་འཛོམས་གཏམ་གྱི་སྦྱོར་བ་སྦྲང་རྩི་ལས་མངར་མོད།།
གྱེས་བྲལ་སྨྲ་བའི་འབབ་སྟེགས་སྔ་ས་ན་མེད་པས།།
ཚེ་གཅིག་གཏན་གྱི་འདུན་མ་སུ་ཞིག་ལ་བཅོལ་ཀྱང་། །
རང་སེམས་སྡུག་ལ་སྦྱར་བའི་སྐྱོ་སྣང་ལས་མི་འདུག །
བྱམས་ལྡན་ཕ་མར་ཚིག་རྩུབ་གདོལ་གཏམ་གྱིས་སྐུར་འདེབས།།
རྒྱུས་མེད་མགྲོན་པོར་ཁ་ཡག་ངོ་བསྲུང་གིས་འཛུམ་སྟོན།།
འདོད་ཡོན་འཕྱོར་མོའི་ཕྱོགས་ལ་ཟུར་མིག་རེ་འཕེན་བཞིན།།
ཞེ་མཐུན་སྙན་ངག་དཀར་འཇམ་ཤོག་ངོས་སུ་བསུས་བྱུང་།།
སྡོང་ལོ་སེར་པོ་ཤག་ཤག་སྟོན་རླུང་ལ་འཁྱུད་པས།།
ཁུ་བྱུག་བུ་མོའི་གཤོག་འགྱུར་མོན་ཡུལ་དུ་བསྙེགས་ཤིང་།།
དགུ་ཆུ་ལྷུང་ལྷུང་འབབ་པའི་དབྱངས་རྟ་ཡི་ངོགས་སུ།།
ཀུན་རྟོགས་སེམས་ཀྱི་རོལ་རྩེད་གར་སྟབས་ལ་རོལ་སོང་།།
2002ལོའི་ཟླ6ཚེས9ཉིན།
• 15 •



རྣམ་རྟོག་སེམས་ཀྱི་རང་སྒྲ།
ཁྲི་སེར • འཇམ་དཔལ། （ མཚོ་ལྷོ)
དགེ་ལེགས་སྣང་བའི་འོད་ཀྱི་གཟི་བྱིན་ལ་འཕྱ་ཞིང༌།།
ལྷུན་གྲུབ་ཚངས་པའི་དབྱངས་ཀྱི་འགྱུར་ཁུགས་ནི་སྙན་པ།།
རྒྱ་ཆེན་དགོངས་པ་ཟབ་མོ་མཚོ་ཀློང་ལྟར་བརྡོལ་བའི།།
མཚུངས་མེད་བླ་མས་ངག་རིག་བྱིན་ཆེན་དེ་ཕོབ་ཅིག །
བཤེས་གཉེན་གྲོགས་ལ་བརྩེ་བའི་ཕྱོགས་ཞེན་ནི་མེད་ལ།།
མི་འདོད་ལས་ལ་འཇུག་པའི་སྤྲོ་སྣང་ཡང་མི་མངའ།།
གནས་ལུགས་ཚད་མར་སྨྲ་བའི་འབྱོར་མེད་ཀྱི་བུ་ལ།།
བདེན་རྫུན་སྲོང་བོར་སྟོན་པའི་སྙན་ངག་ལས་མེད་དོ།།
དྲིན་ཆེན་ཕ་མས་བསགས་པའི་ཚེ་གཅིག་གི་རྒྱུ་ནོར།།
འཐོབ་འདོད་རེ་བ་ཕྲ་མོ་སྔ་ས་ན་མེད་ཀྱང་།།
བཀའ་དྲིན་བརྩེ་བས་ཕྱུག་པའི་སྦྲང་ཆང་གི་མངར་ཁ།།
མྱང་འདོད་བློ་ཡི་མཐའ་ནི་རྒྱང་ཕྲག་གིས་དབེན་སོང་།།
དབང་ཅན་དཔོན་པོར་ངོ་དགའི་སྤྲེལ་ལད་ནི་མ་བྱས།།
ཉམ་ཆུང་སྤྲང་བོར་སྟག་མོའི་ཟིལ་ཤུགས་ཀྱང་མ་བསྟན།།
རང་གིས་རང་ལ་ཚད་མའི་ལྟ་བ་ཞིག་བཟུང་ཡང་།།
རྣམ་རྟོག་མི་ཁའི་རྒྱ་ལས་འགོང་ཐབས་ཤིག་མ་མཆིས།།
མགོ་འདེགས་ཚད་མའི་གནས་ལུགས་རྐྱང་རྐྱང་དུ་སྨྲས་ན།།
ང་རྒྱལ་ཁེངས་པ་ཅན་ཞེས་སྡང་མིག་གིས་བལྟས་འགྲོ།།
མགོ་སྨད་སྨྲ་བ་ཉུང་བའི་རྟུལ་ཞུགས་ལ་གནས་ཀྱང་།།
ཉམ་ཆུང་སྡར་མ་གན་ཞེས་ཁྲེལ་འཛུམ་རེ་གནངས་བྱུང་
།།
• 16 •



ཕྱི་ལུས་དབེན་པའི་རི་ལ་ཉམས་བཞག་ཏུ་གནས་ཀྱང་།།
ནང་སེམས་ཟང་ཟིང་འཁོར་བའི་འདུ་འགོད་ལ་ཞེན་འགྲོ།།
ཕྱི་ནང་སྐད་ཅིག་འགྱོ་བའི་ཟློས་གར་ལ་རོལ་ནས།།
བདག་གཞན་དོན་ཕྲན་ཙམ་ལ་ལག་རྗེས་དེ་མ་ཞོག །
ཁ་ཡག་འཛུམ་གྱིས་བསུ་བའི་ཟོལ་ཅན་གྱི་མི་ལ།།
རེ་ཐག་ཁོང་ནས་ཆད་ཀྱང་གཤོལ་ཐབས་ནི་མི་འདུག ། །
ལྷད་མེད་བརྩེ་བ་བརྟན་པའི་འཛའ་མཐུན་གྱི་མཆེད་གྲོགས།།
འདུ་འབྲལ་ཆོས་ཉིད་དེ་ལས་འགོང་ཐབས་ཤིག་མ་ཡོད།།
བློ་གྲོས་གཏེར་འཆང་སྒེག་ལྡན་བརྩོན་སེམས་ཀྱི་མཛའ་མོས།།
སྐད་ཅིག་ལྔ་རིག་ལྷུན་པོའི་ཡང་རྩེ་ལ་བསྐུལ་ཡང་།།
ཆོས་བརྒྱད་མཛེས་མར་ཆགས་པའི་རྨི་ལམ་ལ་རོལ་ནས།།
སྣ་ཚོགས་འདོད་ཡོན་སྒྱུ་མའི་བྲོ་ཁང་ལས་མ་ཐར།།
སྟེང་གི་ལྷ་ལ་མ་དད་བཀའ་ཆད་ཅིག་ཕོག་བྱུང་།།
འོག་གི་ཀླུ་ལ་མ་མཆོད་ནད་ཡམས་ཤིག་ཐེབས་ཡོད།།
བར་གྱི་གཉན་བཙན་ཁྲོས་ཏེ་འཇིགས་སྣང་ཞིག་བསྐུལ་བས།།
ཉམ་ཆུང་སེམས་ལ་རྣམ་རྟོག་རྫོགས་མེད་ཅིག་བསྐྲུན་སོང་།།
ཕན་པའི་དུས་ན་གཅམ་གསག་འཛུམ་མདངས་ཀྱིས་བསུ་ཞིང་།།
དགོས་པ་བྲལ་དུས་སྡང་བའི་རྣམ་འགྱུར་གྱིས་བསླུས་འགྲོ།།
མཁོ་དུས་ལྷ་རྫས་མི་མཁོ་གདོན་རྫས་སུ་བརྩི་བས།།
མི་རྟག་སྒྱུ་མའི་གྲོང་འདིར་བློ་གཏོད་ཅིག་མི་འདུག །
ལྷུན་སྟུག་བྲག་རི་མཐོན་པོའི་རྩེ་མོ་ན་འགྱིང་བའི།།
རང་དབང་ཁ་ཕྱོགས་བྲལ་བའི་དར་ལྕོག་གི་དར་ལྕེ།།
འབྱུང་བ་རླུང་གིས་བྲབས་པའི་རྩེད་མཚར་གྱི་ཁྲོད་ནས།།
• 17•



མི་རྟག་ངེས་འབྱུང་སྒོམ་པའི་དར་ཤིང་དེར་སྐྱོ་ཨང་།།
རང་དབང་གོམ་ཤུགས་གཉོམ་པའི་བརྩེ་ལྡན་གྱི་སྲིང་ཆུང་།།
ལས་དབང་བཀོད་སྒྲིག་བཙན་པོའི་བསླུ་བྲིད་ཀྱི་ཁ་ནས།།
འབྱོར་ལྡན་ཁ་དབང་ཅན་གྱི་མཆེ་སྡེར་ལ་འཐམ་པས།།
ན་ཆུང་རིག་པའི་མེ་ཏོག་སྐམ་རྙིད་རང་ཐེབས་སོང་།།
རིག་པའི་གནས་ལམ་འགྲིམ་པའི་བུ་ཕྲུག་གི་མདུན་ལམ།།
མོ་རྩིས་ལུང་བསྟན་རྫུན་མའི་ལྡོག་ཕྱོགས་སུ་བསྒྱུར་ལ།།
ཨུ་ཚུགས་མཁྲེགས་འཛིན་ཆེ་བའི་ལྷ་མིན་གྱི་དཔུང་ཚོགས།།
ཉེར་གཅིག་དུས་ཀྱི་རི་བོའི་ཁོང་གསེང་ནས་འཇུར་འོང་།།
བཅོ་ལྔའི་བུ་མོ་རྒྱུས་མེད་གཞན་ཁྱིམ་ལ་སྙེག་འགྲོ།།
བཅུ་དྲུག་གཞོན་ནུ་འཁོར་བའི་བརྩེ་དུངས་ལ་འཐམ་སོང་།།
དྲིན་ཆེན་ཕ་མ་སྲིད་པའི་འབྱོར་བ་ལ་ཞེན་པས།།
མི་རབས་འདི་ལ་འདུན་པའི་ཕུགས་བསམ་ཞིག་མི་འདུག །
འབྱོར་ལྡན་ཕྱུག་པོའི་གྲལ་མགོ་སྔ་མོ་ནས་ཟིན་ཡང་།།
རང་རྒྱུ་ཁབ་སྐུད་ཙམ་གྱི་སྦྱིན་གཏོང་ནི་མི་ཕོད།།
གཞན་ཀྱི་ནོར་ལ་གང་འདོད་ཧབ་ཐོབ་ཀྱིས་འབད་པོ།།
ཀྲི་ཏའི་མིང་གི་ཅོད་པཎ་གཙུག་རྒྱན་དུ་ལོངས་ཤིག །
སྔ་དྲོ་སྒྲུབ་ཁང་གཅིག་གི་དཀྱིལ་འཁོར་གྱི་མདུན་དུ།།
རྩ་བརྒྱུད་བླ་མའི་གསུང་གི་བདུད་རྩི་ལ་རོལ་ཞིང་།།
ཕྱི་དྲོ་དམ་ཚིག་གསེར་གྱི་རྨུ་ཐག་དེ་ལྷོད་ནས།།
ཕན་ཚུན་འགལ་བའི་སྡང་སེམས་ཆར་སྤྲིན་ལྟར་འཐིབས་སོང་།།
ལྔ་རིག་ཆོས་གྲྭར་འགྲིམས་པའི་འབྱོར་མེད་ཀྱི་གྲྭ་རྐྱང་།།
ཕྲག་དོག་མེ་རླབས་ཚ་མོས་གཞོམ་འདོད་ལ་རེ་ནས།།
18 •



ཀུན་རྟོགས་རླུང་གིས་གཡོས་པའི་དགོན་གྲོང་གི་མི་ཁ།།
ཉེ་མེད་བུ་ལ་འཁོར་བའི་གླེང་ཕྱོགས་འདིར་ཕངས་པ།།
ཐོས་བསམ་དོན་གཉེར་རིག་པའི་བུ་ཆུང་གི་རླུང་རྟ།
རྒུད་ཙམ་བྱས་པ་སྲུང་མའི་བཀའ་ཆད་ནི་ཡིན་སྐད།།
རང་ལྟ་མཆོག་འཛིན་རྒན་པོའི་འདོད་རྒྱལ་ལ་གཞིགས་ན།།
མཁྱེན་བརྩེའི་ཡེ་ཤེས་མངའ་བའི་སྲུང་མ་ཞིག་མི་འདུག །
ལྷད་མེད་གཤིས་ཀྱིས་གྲུབ་པའི་རྣམ་དག་གི་ཀུན་སློང་།
དུངས་བརྩེ་དགུ་མདུད་བསྒྲིལ་བའི་ལྷ་དར་གྱི་ཁུགས་པ།།
རྔམ་ནག་དུག་ཁུས་རུལ་བའི་ཆོས་ཉིད་ལ་བསམ་ན།།
ཀྱེ་མ་སྲིད་པའི་ཁམས་འདིར་སྙིང་བོ་ཞིག་མི་འདུག །
མི་རྒྱུད་མཐོ་དམན་བར་མའི་ཕྲག་དོག་གི་རྩོད་པས།།
མི་རབས་དུ་མའི་མཛའ་བརྩེ་རྨེག་མེད་དུ་བཅོམ་སོང་།།
མི་རྟག་སྙིགས་མའི་དུས་ཀྱི་རང་མཚང་ལ་གཞིགས་ནས།།
མི་བཟོད་རྣམ་རྟོག་སེམས་ཀྱི་རང་སྒྲ་འདི་ཐལ་ལོ།།
དྲན་གདུང་སེལ་ ས་སུ་སྐྱོབ་པ འི་གླུ་སྒྲ།
གཉན • འཛུམ་དཀར། ( རྨ་ལྷོ)
གཞུང་ལུགས་གདམས་པར་ཤར་བའི་ཟླ་བྲལ་གྱི་བཤེས་གཉེན།།
འཕྲལ་ཅིག་མཇལ་བར་བྱུང་བའི་སྔོན་ལས་དེ་སྐྱིད་པ།།
སྐྱིད་ལ་ཡིད་རྟོན་མེད་པ་མདང་དགོང་གི་རྨི་ལམ།།
དེ་རིང་བུ་ང་སྐྱོ་བའི་སྣང་ཚུལ་འདི་སྡུག་པ།།
ཕྱིར་དྲན་ཀློང་ན་ད་དུང་ཡོད་ཡོད་དང་འདྲ་བར།།
• 19 •



བྱམས་བརྩེའི་འཛུམ་མདངས་ལ་སོགས་མིག་ལམ་དུ་འཕྱོ་ཡང་།།
དོན་དངོས་བདེན་པའི་ལམ་ན་ཐག་རིང་དུ་བཞུད་པས།།
སྙིང་གི་ཟུག་གཟེར་འདི་ལ་མནོན་ཐབས་ཤིག་མི་འདུག །
མནར་གཅོད་སྟོང་གིས་གཙེས་པའི་སྐྱོ་སྡུག་གི་ངོགས་ནས།།
ཁྱེད་ཀྱི་ལྷག་བསམ་དྲན་པའི་གཏིང་རུམ་ལ་འཛུལ་ཡོད།།
འདས་སོང་གཏམ་རྒྱུད་ཡོད་ཚད་རེ་རེ་ནས་ཀློག་བཞིན།།
ན་ཟུག་འོ་དོད་ཀློང་ན་འཕག་འཚག་གིས་འདའ་ཡོད།།
འགྱུར་བག་རྒོད་པའི་ལོ་ཟླ་ཁད་ཁད་ཀྱིས་སླེབས་ནས།།
བསླུ་བྲིད་འཇབ་རྒོད་ཐེབས་པའི་དེ་རིང་ལ་གཏུགས་སོང་།།
སེམས་ཀྱི་གཅོང་ནད་གསོ་བའི་ལྷ་རྗེ་ཞིག་མེད་ན།།
དྲན་སྣང་ས་རྡུལ་སྐྱ་བོ་འདག་རྒྱུ་ཞིག་མི་འདུག །
ཡུན་རིང་མི་ཚེའི་རི་མོ་ཚོན་མདངས་ཀྱིས་བྱུགས་པས།།
ཁྱོད་སྙན་རླུང་རྟ་གྲངས་མེད་ཕྱོགས་མེད་དུ་འཕུར་ཡང་།།
དྲན་གདུང་བག་ལ་ཞ་བའི་ཁེར་རྐྱང་གི་བུ་ལོ།།
སྒྱུ་འཕྲུལ་འཚོ་བའི་ཞིང་ན་ཉམ་ཆུང་གིས་འགྲེང་ཡོད།།
གང་བསྡད་གང་སོང་ས་ཡི་དྲན་ཤེས་ཀྱི་ངོགས་སུ།།
ལྷམ་མེར་ལྷུན་ནེ་ཁྱོད་ཉིད་གསལ་གསལ་དུ་བཞུགས་པས།།
ཕྱི་ཡི་རྣམ་པ་ད་དུང་ཆོག་ཆོག་ཅིག་འདུག་ཀྱང་།།
ནང་གི་སྐྱིད་པའི་ཉི་མ་སྔ་མོ་ནས་ནུབ་ཡོད། །
དྲན་སྣང་བཙན་གྱིས་བཀག་ནས་རྒྱ་ཡན་དུ་བསྡད་ཀྱང༌།།
ཁྱོད་ཀྱི་འཁྲེང་བའི་མིག་གི་ཞལ་ཆེམས་དེ་མ་ཁོགས།
ནུས་མེད་ཉམ་ཆུང་ཡིད་ལ་སྣ་ཚོགས་ཤིག་ཤར་གྱིན།། ་
ལག་གི་དཀར་ཡོལ་འདི་ཡང་ལྷུག་ལྷུག་གིས་འདར་བྱུང་།།
འགར་རྩེ་རི་གྲོང་དེང་རབས་འཛུགས་བསྐྲུན་ལ་ཕྱོགས་ཡོད།
ཁ་ཡ་ན་ཟླའི་དགོད་སྒྲ་རོང་ཆུ་དང་འདྲེས་ཡོད།།
ཁོ་བོ་གཅིག་པུ་སུན་སྣང་ཡུལ་ལྗོངས་ལ་རོལ་ཏེ།།
དངན་པ་རིང་མོ་སྨྱུག་རྩེའི་བཞུར་རྒྱུན་ལ་འཐིམས་ཡོད།།
བ



ཚེ་སོག་གི་འཁུན་སྒྲ།
མགར : རྡོ་རྗེ། （ མགོ་ལོག）
དམར་ཕྱོགས་ཟླ་བའི་ལང་ཚོ་སྨག་གིས་ཟོས།།
དབང་ཕྱོགས་ཉི་མའི་འོད་ཕུང་སྤྲིན་པས་བསྒྲིབས།།
ཐོ་རངས་སྐར་ཆེན་ཤར་བའི་ཁུགས་སོ་ནས།།
བུ་ངའི་ཚེ་སྲོག་འཁུན་སྒྲའི་སྨྲེ་ངག་གྱེར།།
བྱམས་ལྡན་ཨ་མའི་ནུ་ཞོ་ཤུགས་ཀྱིས་གཞིབས།།
བརྩེ་ཆེན་ཨ་མའི་ལྷིང་འཇགས་བསྟུད་མར་དཀྲོགས།།
རྡེའུ་དཀར་ནག་སྒྲིག་པའི་རྩེད་ར་ནས།།
བྱིས་བློའི་དྲི་མ་སྤྲོ་དགའི་གླུ་ལ་ཐིམས།།
ལོ་ཟླའི་གོམ་ཁ་ཚུར་ལ་བཙན་གྱིས་སྤོས།།
ཆོ་མེད་སྣང་བ་ཕར་ལ་ངང་གིས་ཤོར།།
དྲན་གདུང་དུས་ཚིགས་བརྩེགས་པའི་བམ་ཀ་ནས།།
བཅུ་དྲུག་གཞོན་ནུའི་ལང་ཚོ་ཁད་ཀྱིས་རྫོགས།།
འཁྲུལ་སྣང་སྟོང་གི་གཞིས་ཁྱིམ་རྡོག་པས་མནན།།
བཙན་རྫོང་རྒྱ་མཁར་སྨུག་པོ་ཁ་བས་བཀླུབས།།
ལྷ་ཆེན་མཐུ་ལ་རེ་བའི་སྐྱབས་འོག་ནས།།
ཧི་མ་ལ་ཡི་གནས་བསྟོད་ཤུགས་ཀྱིས་བཀླགས།།
རྒྱུས་མེད་མི་ལ་བརྩེ་བ་དུག་གིས་བཀུམས།།
• 21 •



དྲན་པའི་སྙིང་ཁམས་ཧྲིལ་བོ་ནད་ཀྱིས་བཟུང་།།
གཟུགས་མེད་བརྩེ་དུང་འཚོ་བའི་རླབས་རྩེ་རུ།།
ཀུན་རྟོག་རྣམ་ཤེས་རྒོད་པོ་རླུང་གིས་བསྐྱོམས།།
གཞན་དབང་བཀོད་སྒྲིག་རྩུབ་པོ་སྐེ་རུ་དྲུད།།
ལྷོ་མོན་རུ་སྡེ་ཕྲ་མོ་སེམས་ལ་འཁོར།།
བསམ་གཞིགས་ལྕི་མོ་སྟོང་གི་བར་གསེང་ནས།།
ཨུ་ཤུའི་ཤུགས་རིང་དགུ་བརྩེགས་སྣ་ལ་དྲངས།།
ཟླ་འོད་མག་མོག་སྒེའུ་ཁུང་འགྲམ་དུ་འཚེར།།
རྩམ་ནག་བྲོ་བ་ཁང་མིག་དོག་པོར་ཁྱབ།།
ཞག་སྒྲོན་རྐང་གཅིག་སྒྲོན་པའི་འོད་ངོགས་སུ།།
སྙན་ངག་ཐན་ཐུན་བྲིས་ནས་འཚོ་བ་བསྐྱལ།།
ཡར་ཁའི་རི་ལ་དར་ལྕོག་ཁྲུ་གང་བཏགས།།
མར་ཁའི་བསང་ཁྲིར་འབྲུ་རིགས་བྲེ་གང་ཕུད།།
རླུང་རྟ་སྤར་གང་གཏོར་བའི་གྲིབ་བསིལ་ནས།།
ཡོད་ཚད་བསྲེགས་པའི་དུད་ཞགས་བན་བུན་འཁྲུགས།།
མི་ཁའི་དུག་ཆུ་ཁོལ་མོས་སེམས་པ་མནར།།
མ་དག་སྡིག་སྒྲིབ་ལྕི་མོས་ལུས་ཕུང་གཙེས།།
དགའ་སྐྱོ་ཆགས་སྡང་མོད་པའི་གཞིས་ཀ་ནས།།
ངེས་མེད་མི་ཡི་སེམས་ཁམས་ཐེངས་གཅིག་བལྡགས།།
བྲག་འཕྲང་རྫ་རི་སྨུག་པོ་གཉན་གྱིས་བཟུང་།།
དྭངས་གཙང་ཆུ་མིག་དོག་པོ་ཀླུ་ཡིས་འཛིན།།
ལས་དབང་ཐོད་ལ་དཔྱངས་པའི་འཇིག་རྟེན་ནས།།
ཡོད་ཚད་གཟུགས་མེད་རྟོག་བཏགས་སེམས་འགྱུས་བཟུང་།།
• 22 •



རྣམ་ཤེས་སྟོང་འདང་ལྷ་ཡི་ཁམས་སུ་ཉུལ།།
ཕྱི་ཤུན་མཁྲེགས་པོ་མི་ཡི་ཡུལ་དུ་ལུས།།
ཨམ་གཙིགས་ཨུ་ཤུ་བརྩེགས་པའི་མི་ཚེ་འདི།།
དངོས་གཙོ་རྩོད་སྒྲུབ་ལྟ་བའི་ལུགས་ལ་བསྒྱུར།།
མ་རྟོག་ལོག་རྟོགས་བསྡེབས་ནས་སྡིགས་ཀྱང་རུང་།།
རྟོགས་སད་སྒྱུ་མའི་རང་མདངས་གསལ་ཡང་ཆོག །
མི་ལོ་ཉི་ཤུ་རྫོགས་པའི་གཞིས་ཁྱིམ་ནས།།
མི་ཚེའི་བརྒྱུད་རིམ་སྙན་ངག་གཟུགས་སུ་འཕོས།།
ཁ་བའི་རྨི་ལམ་སྟུག་པོ་ཅོང་བརྡས་དཀྲོགས།།
སྒྱིད་ལུག་ལེ་ལོའི་འཚོ་བ་ལས་བྱས་བ ཙིར།།
མི་ཚེ་སྨྱུག་རྩེས་འཚོལ་བའི་སློབ་གླིང་ནས།།
ཟིན་ཐོ་དམར་པོའི་ལེ་ཚན་དང་པོ་བྲིས།།
དཔྱིད་དཔལ་སྒེག་མོའི་ལང་ཚོ།
རྡོ་སྦིས་སྒྲོལ་མ་འབུམ། （ ཞིན་ཧྭ)
དཔྱིད་དཔལ་སྒེག་མོའི་ལང་ཚོའི་བཀྲག་མདངས་ཉིན་བཞིན་བདོ་བ་དེ་མཐོང་ནས།།
ཕ་གཅིག་དུས་ཀྱི་བྱེད་པོ་དེ་ཡིས་ཡིད་ཀྱི་རྟེན་པ་གཅིག་པུ་མ།།
ནོར་འཛིན་གཞོན་ནུའི་བཙུན་མོ་དམ་པར་དགའ་བ་དང་བཅས་བརྫངས་པ་ན།།
སྔོ་བསངས་མ་ཡང་དགའ་བའི་གད་མོ་དབྱར་གྱི་རྔ་གསང་ཟོལ་དུ་བསྒྲགས།།
དཔྱིད་ཀྱི་ཕོ་ཉས་མགྲིན་གླུ་སྙན་མོས་འཕྲིན་བཟང་གསེར་གྱི་རྣ་ལུང་ཉིད།།
ཕྱོགས་ཀྱི་བུ་མོའི་སྙན་ཤལ་ཟུར་ཏུ་སྒེག་མཛེས་འཕྱང་འཕྲུལ་ཉིད་བྱིན་པས།
• 23 •



དགུན་མཚན་རིང་མོར་གཉིད་དུ་ཡུར་བའི་རྩྭ་ལྗང་མེ་ཏོག་གཞོན་ནུའི་ཁྱུ།།
རྨི་ལམ་ཞིམ་པོའི་གཉིད་ལས་སད་དེ་མཚར་ཉམས་མིག་གིས་རིག་རིག་བལྟས།།
དེ་ཚེ་ནོར་འཛིན་གཞོན་ནུ་དེ་ཡིས་དགུན་གསུམ་ལྷགས་པས་རལ་བ་ཡི།།
ཉི་མའི་ཟེར་གྱིས་བཀྲག་མདངས་འཕྲོག་པའི་ཐལ་བའི་གོས་ནི་དོར་བྱས་ཏེ།
དཔྱིད་དཔལ་སྒེག་མོ་བག་མར་བསུ་ལ་དགའ་བའི་དུང་སེམས་མཚོན་བྱེད་དུ།།
མཚར་སྡུག་མིག་དབང་ཅིག་ཅར་འཕྲོག་པའི་ལྗང་མདོག་འཚེར་བའི་གོས་ཀྱིས་བཀླུབས།།
ཉི་ཟླ་སྐར་མའི་ཆུ་སྐྱེས་སྣ་ཚོགས་སྡུག་གུར་བཀྲ་བའི་ལྷའི་རྫིང་རིང༌།།
སྤྲིན་དཀར་ཕུང་བོ་དུམ་བུར་ཆད་པའི་གླང་བོའི་ཁྱུ་ཚོགས་འཁྲིགས་པ་རྣམས།།
པད་མའི་རྩ་བ་ཟས་སུ་རོལ་བཞིན་ཆུ་ཡི་རོལ་རྩེད་ལ་ཞུགས་ཏེ།
གློག་དམར་སྣ་ཞགས་རིང་དུ་བསྲིངས་ཏེ་ཆུ་རྡུལ་གཏོར་བཞིན་ངུར་དབྱངས་སྒྲོག །
ཆབ་རོམ་ལྷུམས་སུ་མངལ་དུ་སྦྲུམ་པའི་ཆུ་ཕྲན་ཕྲུ་གུ་དེ་དག་ཀྱང་།།
དཔྱིད་ཀྱི་ཟླ་དུས་མངོན་པར་རྫོགས་པས་ཡན་ལག་རྣམས་ནི་རྒྱས་གྱུར་ཏེ།།
ལྟེ་ཁྲག་ས་ལ་འཕོ་མ་ཐག་ཏུ་སོར་རྩེའི་རླབས་ཕྲེང་གཡོ་བཞིན་དུ།།
གྱ་གྱུའི་འགྲོས་ཀྱི་གོམ་སྟབས་འཁྱོར་བཞིན་ཐག་རིང་རྒྱལ་ཁམས་འགྲིམ་ལ་བྲེལ།།
དཔྱིད་ཀྱི་དུས་སྟོན་དཔལ་ལ་ཚོགས་པའི་སྐྱེ་དངོས་ཡོད་དགུའི་མི་ཚོགས་ཁྲོད།།
ཡིད་འཕྲོག་མཆོར་སྒེག་ལང་ཚོས་སྙེམས་པའི་འབྲས་ལྡན་ལྗོན་པའི་མཛེས་མའི་ཚོགས།།
མཚར་སྡུག་མེ་ཏོག་རྒྱན་ཕྲེང་ལེགས་སྤྲས་ཐགས་བཟང་གཡུ་ལོའི་ཤམ་བུས་གཡོགས།
རྨ་བྱའི་འགྲོས་ཀྱི་སྟངས་སྟབས་བསྒྱུར་བཞིན་ཕན་ཚུན་སྒེག་ཉམས་ཅི་ཡང་འགྲན།།
ལྗང་ལོའི་མགོ་དཀྲིས་བཞིན་ཕྱེད་བཀབ་པའི་རི་སྐྱེས་མེ་ཏོག་སྣ་ཚོགས་ཀྱང་།།
དཀྱུས་རིང་མཐིང་གའི་སྤྱན་ཟུང་འཛུམ་བཞིན་མཛེས་ཞལ་མཚན་དཔེ་ངོམས་པས་ན།།
རིགས་གཟུགས་ལང་ཚོས་རྒྱགས་པ་འཛིན་པའི་མཐོ་རིས་ཉི་མ་ལྷ་མོ་ཡང་།།
ཁ་སྐྱེངས་བཞིན་རས་དམར་མདངས་བཀྲ་བཞིན་ཆུ་སྤྲིན་སྲབ་བུའི་ཕག་ལ་ཡིབ།།
བུང་བས་དར་དིར་གླུ་དབྱངས་ལེན་བཞིན་འཕུར་ལྡིང་གཡོ་བའི་གར་ལ་རོལ།།
བྱིའུས་མགྲིན་པའི་རྫ་རྔ་བརྡུང་བཞིན་གཤོག་འགྱུར་རྩེད་མོ་སྣ་ཚོགས་སྟོན།།
ཕྱེ་ལེབ་སྒེག་མོས་འཇོ་སྒེག་ཉམས་ཀྱིས་གར་གྱི་སྟངས་སྟབས་སྣ་ཚོགས་བསྒྱུར།།
ཕྱུགས་རྫི་བུ་མོ་རྟ་ཕོར་བཅིབས་ནས་རྫི་གླུ་སྙན་མོ་དབྱངས་སུ་གྱེར།།
2002.1.3ཉིན།
• 24.



རང་མོས་ཡིད་ཀྱི་འདོད་འཇོ།
(རྩོམ་སྒྲིག་འགན་ཁུར་བ། ཕུན་ཚོགས་རྒྱལ）
འཆར་ཡན་རིང་ལུགས་ཀྱི་སྙན་ངག་པ་ཞིག་གི་འཕྲུལ་སྣང་།
( གཞན་ཚན་པ་གཉིས）
རི་སྔོན : བླ་མ་ཐར། ( ཀན་ལྷོ)
་་
ཀ་
དེ་ཡང་ནམ་ཞིག་ལ
སྨུག་རྒྱུ་རབ་རིབ་འཕྱུར་བའི་རི་ཞོལ་ནས
ངས་རྩྭ་ལྡུམ་གྱི་སྤྱིལ་བུ་ཞིག་ལས་རྗེས
སྤྱོད་འཇམ་གཤིས་བཟང་གི་བུ་མོ་ཞིག་ཆུང་མར་བསུ་སྲིད་ལ
མི་འགྱངས་བར་སྙིང་རྗེ་བའི་ཕྲུ་གུ་རེ་གཉིས་ཀྱང་བཙའ་སྲིད
ནམ་རྒྱུན་དང་འདྲ་བར
འདབ་ཆགས་ཀྱི་ཁྱུ
མགོ་ཐོག་གི་བར་སྣང་ནས་འཕུར་དུས
ངས་རང་ཉིད་ཀྱང་དེ་དག་ཁྲོད་ཀྱི་བྱེའུ་ཆུང་ཞིག་ཡིན་སྙམ་
སྤྲིན་དཀར་དུམ་བུ་ཞིག
གཡའ་དག་པའི་ནམ་མཁའ་འདིར་འཁྱུག་ཙམ་གྱིས་མངོན་ཞིང
རང་དབང་གི་འདབ་ཆགས་ཁྱེའུ་འགའ་
ཐག་རིང་གི་གནས་སུ་འཕུར་རྩིས་བྱས་
ངའི་སེམས་ཀྱི་སྐྱེད་ཚལ་དུ་
ཆུ་ཕྲན་དྭངས་མོ་ཞིག་ལྷུང་ལྷུང་དུ་འབབ་ལ
བུང་བ་དང་ཕྱེ་མ་ལེབ་གཞན་རེ་ངང་གིས་འཁོར
ཉི་འོད་ལ་སྔར་ལས་དྲོད་འཇམ་ལྡན་ཞིང
བསིལ་རླུང་ཡང་ལྗོན་ཤིང་གི་ཡལ་ག་བརྒྱུད་ནས་གཡུགས་
ཉིན་འགའི་རྗེས་སུ་
སྤྱིལ་བུའི་ཕྱི་རོལ་ཏུ་ཡིད་འོང་གི་སིལ་སྡོང་འགའ་བཙུགས་ཤིང
མ་འོངས་བར་ཀུ་ཤུ་ཆེ་ཆུང་ཁ་ཤས་ཀྱང་སྨིན་ངེས .
ཡང་ཡུལ་ལྗོངས་དེའི་ཉིན་བྱེད་ཀྱི་ཁ་གཏད་དུ་འགྲེང་དུས་
• 25 •



སྔོ་རྩྭ་དང་མེ་ཏོག་ཚོམ་བུ་
བ་གླང་དང་ཞིང་ཁའི་སྙེ་མ
རྫོགས་མཐའ་བྲལ་བའི་མཛེས་སྡུག་ཡོད་ཚད་རང་ལ་དབང་སྙམ་
ཁུ་སིམ་པའི་ཐག་རིང་གི་ཞིང་གྲོང་འདི་ནས
ངས་རང་ལ་གཏོགས་པའི་ས་ཞིང་ཞིག་གཉེར་ཏེ་
རྔུལ་ཆུ་དང་རེ་སྨོན་གྱིས་ཅི་ཞིག་རྨོ་འདེབས་བྱེད་སྲིད
ཡང ང་རང་བརྩེ་དུང་གི་ལྕང་སྡོང་ཞིག་ཀྱང་བྱེད་འདོད་
མ་འོངས་པའི་ཉིན་ཞིག་ལ
ང་རང་ལྷུང་ལྷུང་བཞུར་བའི་གཙང་བོ་འདིའི་ཕ་རོལ་ཏུ་བརྒལ་ཏེ་
འུར་ཟིང་དང་ཅ་ཅོ་བྲལ་བའི་
རང་དབང་གི་འཚོ་བ་ཡ་མཚན་ཞིག་རོལ་སྲིད་ལ
སླར་ཡང་སྔར་འོང་སའི་ཡུལ་ལ་ཅེར་ནས
རང་གི་སྙིང་ཉེ་བའི་ཆུང་མ་དང་ཕྲུ་གུ་ཡང་དྲན་སྲིད
2000.9.10
སྙིང་ཉེ་ལགས། ཉེ་ལམ་ང་རང་ཇེ་དགའ་རུ་ཕྱིན་ཡོད།
ད་ནངས་ཞོགས་པ་སྔ་མོར་ཡར་ལངས་དུས
གློ་མིག་དང་ཕོ་བ་གཟེར་ཞིང་ལྡང་དུབ་ཆེ་བའི་ན་ཚ་དེ་
ནམ་མཁའི་འཇའ་ཚོན་ཇི་བཞིན་གློ་བུར་ངང་གར་སོང་ཆ་མེད་དུ་གྱུར་ཚར
རྒྱུ་མཚན་དང་གནས་ལུགས་མེད་པར་རང་དགར་སྐད་ཅོར་རྒྱག་འདོད་པའམ
སྐབས་སྐབས་སུ་སྙིང་རླུང་སྟོད་ལ་འཚང་བའི་ངང་ཚུལ་རྣམས་ཀྱང
ད་ལྟ་ཆར་རླུང་འཚུབ་རྗེས་ཀྱི་མཚོ་རླབས་བཞིན་ག་ལེར་འཇགས་ཟིན་
ངས་སོས་དལ་ངང་ཁ་ལག་བཀྲུས་ཤིང་མེ་ལོང་དུ་བལྟས
གཟུགས་དང་ངོ་གདོང་ལ་འགྱུར་བ་གང་ཡང་མ་བྱུང་སྙམ་
དེ་ནས་ཡོལ་བ་འཐེན་པའི་སྒེའུ་ཁུང་ཆེས་ཆེར་ཕྱེས་ནས
ཕྱི་རོལ་གྱི་དྭངས་ཤིང་གཙང་བའི་མཁའ་རླུང་གསར་བ་ཞིག་ནང་དུ་བསུས་
སེར་ལམ་ལམ་འཆར་བའི་ཞོགས་པའི་ཉི་གཞོན་དེ་མཐོང་མ་ཐག
དགའ་སྐྱོ་གང་ཡིན་མ་ཤེས་པའི་མིག་ཆུ་ཐིགས་པ་འགའ་ས་ལ་ལྷུང
མཛེས་ཤིང་ཁོད་ཡངས་པའི་ཕྱི་རོལ་འདི་ནས་
མགོ་བོ་དགྱེ་སྟེ་སྔོ་བསངས་ཀྱི་ནམ་མཁར་བལྟས་
དེ་ནས་སྤྲིན་དཀར་དང་གཤོག་འགྱུར་རྩེན་པའི་འདབ་ཆགས་ཁྱུ་ཞིག་དང་
• 26 •



མཐོན་པོའི་རི་རྩེ་ལ་ཟུག་པའི་མཚམས་སྤྲིན་གྱི་གཡོ་འགུལ་དེ་མཐོང་དུས་
རེ་ཞིག་འཆི་ཟིན་པའི་རང་གི་འཕྲུལ་སྣང་དང་སྟོང་བསམ་གྱི་རྨི་ལམ་ཡོད་ཚད་
སླར་ཡང་རྒྱ་མཚོའི་རླབས་ཕྲེང་ཇི་བཞིན་བྲང་ཁ་ནས་འཕྱུར་ཞིང་འཕྱོ་
ཕྱིར་རང་ཉིད་ཀྱི་ཉལ་ཁྲིའི་འགྲམ་དུ་སླེབས་ཐེངས་རེ་རེར
རང་དབང་མེད་པར་ཅི་ཞིག་ལ་སྐྲག་སྣང་ཤོར་བ་མ་གཏོགས
ངའི་མིག་དང་དབང་བོ་ཇེ་གསལ་དུ་ཕྱིན་ཡོད།
ཉམ་ཐག་གིས་སྐད་ངག་འདར་གྱིན་པའི་ཡ་ང་བའི་མནར་གཅོད་དེ་དག་
རིམ་བཞིན་ཤེས་མ་ཤེས་ངང་དུས་ནམ་ཞིག་ནས་བཟུང་བརྗེད་ཚར་
མིག་འབྱེད་ཙམ་མི་ནུས་པའི་སྔོན་ཆད་དང་བསྡུར་ན་
ང་རང་ཇེ་དགའ་ནས་རྗེ་དགའ་རུ་ཕྱིན་ཡོད་
རྫོགས་རྒྱུ་མེད་པའི་འགྲོ་འདུག་གི་བར་ནས་
ངས་འུ་གཉིས་ཀའི་མ་འོངས་པའི་ཕྱོགས་སུ་ཡང་
ཚོད་ཚོད་ལ་བསམ་བློ་ཡང་ཡང་ཤོར་འགྲོ
ཁུ་སིམ་པོར་གཉིད་དུ་ཡུར་བའི་སྒོ་དང་སྒེའུ་ཁུང་དེ་དག་གི་ངོས་ནས
འདི་ནི་རང་ཉིད་ཀྱི་ཁྱིམ་གཞི་དང་བྱིས་པ་ཡིན་ནམ་སྙམ་པའི་
གསལ་ལ་མི་གསལ་བའི་རབ་རིབ་མག་མོག་ཅིག་མཐོང་སོང
ང་རང་མཚན་མོར་གན་རྐྱལ་དུ་ཉལ་མ་ཐག་གཉིད་ལ་ཤོར་འགྲོ
ཁམས་དང་སྣང་བ་མི་དྭངས་པའི་ངང་ཚུལ་རྣམས་སྒྲུག་རྒྱུ་བཞིན་དྭངས་འགྲོ
དུས་ལ་ཐོན་ན་ཟས་སྐོམ་གྱི་ཡི་གའང་ལྡབ་འགྱུར་གྱིས་ཡོད་འགྲོ
སྙིང་ཉེ་ལགས ཉེ་ལམ་ང་རང་ཧ་ཅང་བདེ་ཐང་གིས་གནས་ཡོད
ཟླ2པའི་ཚེས3ཉིན་སྨན་ཁང་དུ་སྦྱར།
སྔོན་པོ་ཐང་གི་ཕྱེ་མ་ལེབ།
བསམ་རྒྱུ་དྲན་རྒྱུ་ཅི་ཡང་མེད་དུས་ཤིག་ལ
ཕྱེ་མ་ལེབ་ཅིག་འཕུར་འོངས་ཏེ་སྒེའུ་ཁུང་ངོར་བབས་
འདར་ཡོམ་ཡོམ་གྱི་གཤོག་པ་མཉེན་མོ་འགུལ་ཙམ་འགུལ་ཙམ་
དབྱངས་སྙན་མོའི་རོལ་ཆ་དུ་མ་ཡང་ཡང་དཀྲོལ་ཞོར
བྲོ་གར་གྱི་སྟངས་སྟབས་སྣ་ཚོགས་ཅི་དགར་བསྒྱུར
ཆ་རྒྱུས་ཡོད་ཡོད་འདྲ་བའི་ཕྱེ་མ་ལེབ་དེ་ཁྱོད་ཡིན་པ་ངོ་ཤེས་དུས
ངས་སྦར་བགྲད་ཐེངས་ཤིག་གིས
བར་གྱི་ཤེལ་སྒོ་དེ་རྨང་ནས་བཅག་སོང་
2001.4.27
• 27 •



ཙོང་ཆུའི་འགྲམ་གྱི་ནུབ་ཁ།
r
，
གེ་སར། (མཚོ་ནུབ)
ཟི་ལིང་གི་ས་སྲོད་ནི་བསམ་མེད་ཀྱི་བྱིས་པ་པྲ་ཚགས་ཤིག
མལ་དུ་གཟིམ་རྩིས་ཀྱི་སྟ་གོན་ནམ་རྩེད་མཚར་ཞིག་དང་མཚུངས
སྟོན་རླུང་བསིལ་བསིལ་འདིའི་ས་སྲོད་ཀྱི་ཞིམ་མངར་ཀློང་ནས
ངས་ཐག་རིང་གི་ཞིང་སྡེ་དང་ལོ་ཏོག་མ་མཐོང་རུང
ཁང་བརྩེགས་དང་ཁང་བརྩེགས་ཀྱི་རྒས་གཉེར་ཟད་པོའི་ཁྲོད་དུ་
ཁེར་རྐྱང་དང་ང་རྒྱལ་གྱི་སེམས་པ་ཆུང་ཆུང་འདི་རུམ་ནས
ཙོང་ཆུའི་འགྲམ་རྒྱུད་དུ་འཆམ་འཆམ་ལ་བསྐྱོད་དུས
ངའི་ཡ་ཆུང་གངས་དཀར་སེམས་ནི་
བཤད་མི་ཤེས་པའི་ཚོར་བ་སྣ་ཚོགས་འཛིང་ག་བྱེད
ཁོད་ཡངས་པའི་རྒྱུ་ལམ་གློག་བཞུ་ཡིས་བརྒྱན་ཅིང་
ཐག་རིང་གི་རི་ཀླུང་སྨུག་པ་ཡིས་བཟུང་དུས
ང་རྡོ་གཅལ་ཞིག་གི་སྟེང་དུ་བསྡད་ནས་བསམ་བློ་བཏང་
ཉི་ནུབ་དང་ཉི་ནུབ་ཀྱི་བརྒྱུད་རིམ
ང་ཚོ་ནར་སོན་པའི་ངང་ཚུལ་དང་ཀུན་ནས་འདྲ་ཨང
ཙོང་ཆུ་ཡ ཁྱོད་ཀྱིས་མི་རྣམས་ཀྱི་དྲན་པའི་ངོས་ཀྱི་
གསུབ་ཐབས་བྲལ་བའི་ཅི་ཞིག་རབ་རིབ་དང་མོག་པོར་བཏང་སོང
སྨག་ཇེ་གནག་ནས་ཇེ་སྡུག་ཏུ་འགྲོ་བཞིན་འདུག
ཙོང་ཆུ་ཡང་ཁ་རོག་གེར་མདུན་ནས་མདུན་ཕྱོགས་སུ་བཞུར་གྱིན་འདུག
འདང་རེ་བརྒྱབ་ན རང་སེམས་ཀྱི་གཏིང་མཐའ་ནས
ཅི་ཞིག་ཡང་ཤེས་མེད་ཚོར་མེད་ངང་ཟད་བཞིན་ཡོད་པ་ལ་ཨང་
མེ་འཁོར་ས་ཚིགས་ཀྱི་ཁང་བརྩེགས་སྟེང་དུ་
དུས་ཚོད་ཀྱི་ངོ་གདོང་ཆེན་པོས་ཉེན་བརྡ་ཞིག་སྟོན་བཞིན་འདུག་ནའང
• 28 •



ང་རང་བསམ་བཞིགས་ཀྱི་ཙོང་ཆུའི་ཀློང་དུ་མུ་ནས་མུ་ལ་བྱིངས་
ཙོང་ཆུ་ཡ ངའི་དྲན་པ་གྱ་གྱུའི་སྣེ་མོ་
སང་ཉིན་གྱི་མདུན་ལམ་ནི་འོད་སྟོང་ལྡན་པར་ཡིད་ཆེས་རུང
ཀྱག་ཀྱོག་གི་འཚོ་ལམ་བགྲོད་རྒྱུར་ང་ཚོས་སྔར་ནས་སྟ་གོན་བྱས་ཡོད
2001.10.11ཉིན་ཙོང་ཆུའི་ཁ་ནས།
འཁོར་སྒོ་ཞིག་གི་སྣེ་ན།
-
- ，
--.
༽ ;
གཟའ། ( རྨ་ལྷོ)
ཐོག་མ་དེ ཆེས་ཐོག་མར
ངས་ཁྱོད་ལ་རྒྱུས་ལོན་མ་བྱས་པའི་ཐོག་མར
སོ་དཀར་པགས་པའི་འཛུམ་ཙམ་ཡིན་པར་བསམ་
ཁ་རོག་གེར འཇམ་ཐིང་ངེར
གཞི་ཁྱོན་ཆེ་བའི་སྙིང་གི་ལྟེང་ཀ་དེ་ནས
ང་བོས་བྱུང འབོད་མཁན་དེ་ཁྱོད་རང་ཡིན་ནམ
བརྟགས་ཤིང་དཔྱད་པ་མེད་པའི་གློ་བུར་དུ་
དྲན་དབང་བསམ་དབང་མེད་པའི་འཆར་སྒོ་ལས
ངའི་མེ་ཐབ་ལས མེ་ལྕེ་གཞན་ཞིག
ཚེ་རབས་ནས་ཚེ་རབས་ལ་བཏབ་པའི་ས་བོན་ཞིག
སྨོན་ལམ་འདེབས་ཚུལ་བརྒྱ་དང་བརྒྱད་ཀྱི་ལོ་ལེགས་ཁྱོད
དོ་ནུབ་ང་དྲན་མཁན་ཡིན་པ་རྟོག་བཟོ་བྱས་ཡོད
ངང་ཚུལ་ཞིག་གི་འོད་ཟེར་ཡིན་པར་གོ་འོང
༢༠༠༢.༨.༢༠ སྐྱེས་ཁྱིམ་ནས།
• 29 •



ས་
དུས་ཀྱི་རླུང་པོ། (གཞན་ཚན་པ་བཞི)
ཀླུ་ཚང་སྨྱུག་རྩེན། （རྨ་ལྷོ）
འགྲུལ་བཞུད།
རྐང་ལམ་ཕྲ་མོ་དེ་འཁྱོགས་བཞིན་དུ་
ཆེས་རྒྱང་རིང་ཞིག་ཏུ་བསྙེགས་བཞིན་དུ་
མཚན་མོ་ཇེ་རིང་ནས་ཇེ་རིང…......
ཚུགས་ཀ་དེ་ཁོ་ན
མཇལ་བ་རླངས་འཁོར་གང་ལྷ་སར་རྒྱུགས་པ་་་་་
བཞིན
༢༠༠༢.༡༢.༡༥
ང་ཡོད་སའི་རི་སྒང་ནས
གཡག་རོག་ཅིག་ལམ་དུ་ཆས་ཤིང་
གསེར་མདོག་གི་རྒྱ་ཕིབས་མཐོང་སར་ཉེ་དུས
སྐར་མདའ་ཞིག་གློ་བུར་ཁོའི་སྡུན་ལ་ལྟུང…...
༡༩༩༥. ༢.༢༠
དུས་ཀྱི་རླུང་པོ།
རྩིད་སྦྲ་མཐིང་སྨུག་དུས་ཀྱི་རླུང་པོས་ཁུར་སོང་
ཤུལ་དུ་ལུས་པ་ནི་
ནམ་མཁའ་སྔོ་བསངས་འོག་ནས་བྲིས་པའི
བོད་ཡིག་གི་སྙན་ངག་ཐུང་ངུ་ཞིག་སྟེ
མ་འོངས་པའི་ཞིབ་འཇུག་པ་རྣམས
སྤྲོ་བ་ཀུན་ནས་བརྟས་འགྲོ་
༢༠༠༣.༢. ༢༦
ཀུ་རེ།
སེམས་པ་འདི་དམ་པའི་ཆོས་ཀྱིས་བཅོས་ཡོད
ལུས་པོ་འདི་ཞི་བདེ་རྒྱ་མཚོར་བཀྲུས་ཡོད
ད་དུང་ནག་ནོག་གི་དྲི་མ་འདུག་ཟེར་ན་
དཀོན་མཆོག་ཁྱེད་ཅུང་ཙམ་འགྲིག་གི་མི་འདུག
༡༩༩༥.༢.༢༠
ཟིན་བྲིས།
མཚོ་བོད་གཞུང་ལམ་ན་
ལུག་ཁྱུ་རླངས་འཁོར་གང་རྒྱུགས་ཀྱིན་འདུག
སྙན་ངག
ཁྱོད་ཚོ་འཐད་པ་ཡིན་ན་
ཚང་མས་ང་ལ་ལག་པ་ཁྱོགས་
བློས་ཐུབ་ཀྱི་གྲོགས་པོ་ཁྱེད་ཚོར
རྩ་འཛུགས་ཀྱིས་ནམ་ཡང་ཡིད་ཆེས་བྱས་ཡོད
༢༠ ༠༣.༢.༢༦
• 30 •



རོལ་དབྱངས་ཀྱི་རྒྱ་ཁ།
འཐོར་རླུང་། (ཟི་ཁྲོན)
བདག་ཡིད་ཀྱི་རྟོག་འགྱུའི་ཁམས་དེར
མཉམ་སྒྲོག་རོལ་མོའི་དབྱངས་རྟ་དྭངས་མ་འཁྱིལ
དབྱངས་རྟ་དྭངས་མས ཁྱོད་དང་ཁྱོད་ཀྱི་སེམས་པ་དག
འོད་གསལ་གྱི་ཞིང་ཁམས་ཤིག་ཏུ་ཁྲིད་ཟིན་པས
འགྲོ་འདོད་ས་ཞིག་ཏུ་སྔ་ས་ནས་ཐོན་ཟིན་པའི་བདེན་དཔང་ཁྱོད་ཀྱིས་བྱས་ཚར་འདུག
དེ་ནི་སྤྱིར་བཏང་གི་རྨི་ལམ་ཞིག་མ་ཡིན་པར
ཉི་མའི་དཀར་ངོགས་ཀྱི་རྨི་ལམ་དམིགས་བསལ་ཅན་ཞིག་རེད
ཨོ ཉི་ཟླའི་བརྩེ་བ་གྲོག་རོང་དུ་ལྷུང་ཞིང
བྱ་རོག་དང་འུག་པའི་ཟློས་གར་རི་རྩེ་ནས་འདྲེས་དུས
བརྗོད་མི་བདེ་བའི་སྤྲིན་ནག་གི་འགྱུར་ཁུག་སྤང་ལྗོངས་ལ་ཤར་མར་བྲིས་འདུག
དུས་དེར རོལ་དབྱངས་ཤིག་རེད་ཟེར་བ་ཙམ་ལས
ཁྱོད་ཀྱི་ཕྱི་མིག་ལ་ཁ་དོག་ཡོད་པའང་མཐོང་དཀའ་
ངོ་མ བདེན་བདེན་འདྲ་བའི་འཇིག་རྟེན་འདི་ནས
རོལ་དབྱངས་སྙན་མོ་ཞིག་དཀྲོལ་དུས
མི་ཚེ་འདི་ཧ་ཅང་ཐུང་དྲག་འདུག་
ཁ་ངོ་མི་འདྲ་བའི་མི་འདི་ཚོ་ཉེ་ས་ནས་མཐོང་ཚེ
རོལ་དབྱངས་ལ་སྙན་ཆ་ཟེར་བ་ཞིག་གཏན་ནས་མི་འདུག
ཨཱ ཡང་དག་མི་ཟིན་པའི་ཚུལ་ལུགས་དང
ཁྱོད་བསམ་དགོས་པའི་ཆོས་ཉིད་དེ་དང་ལེན་བྱེད་རྒྱུ་ཤིན་ཏུ་དཀའ
མཉམ་སྒྲོག་རོལ་མོའི་དབྱངས་རྟའི་ཁྲོད་
མི་ཚོགས་མང་པོའི་དུངས་ཞེན་ལྕི་མོ་ཡང་ཡང་འཁོར་ལ
ཉིན་ཞག་སྟོང་ཕྲག་གི་ངལ་དུབ་ཀྱང་རྟག་ཏུ་འཁོར་ཡོང
ངས རང་ཉིད་ཀྱི་མི་ཚེ་ལ་ལྡོག་རྩིས་བརྒྱབ་ནས
ལྗང་ལྡེམ་ལྡེམ་གྱི་མྱུ་གུ་ལ་ཚང་བརྩིས་བྱས་ཚེ
མ་གཞི གཏན་དུ་ཚང་དགོས་པ་མྱུ་གུ་མ་ཡིན་ཏེ
• 31 •



བརླན་གཤེར་འཛོམས་པའི“ཞིང་ས”དེ་ཡིན་པ་ཧ་གོ་སོང་
ན་
གླུ་ཞིག་ལེན་འདོད་ཀྱིས་མགྲིན་པ་གཟེངས་སུ་བཏེགས་དུས
ཆེས་ཆེ་བའི་སེམས་ཁྲལ་རིགས་ཤིག་ནི་
ཉན་མཁན་དང་གོ་མཁན་ཡོད་མེད་ཀྱི་བློ་དོགས་ཚ་བོ་དེ་རེད
དེ་ནི་སྤྱིར་བཏང་གི་རྨི་ལམ་ཞིག་མ་ཡིན་པར
ཉི་མའི་དཀར་ངོགས་ཀྱི་རྨི་ལམ་དམིགས་བསལ་བ་དེ་རེད་འདུག
2002.12. 18རྒྱལ་མོ་ཚ་བ་རོང་དུ་བྲིས་པའོ།
དཔྱིད་ཀ་དཔལྷ་ལོར་ཕུལ་བའི་གླུ།
ཁྲི… སེམས་དཔའ། (ཟི་ལིང)
གཙང་པོ་འཁྱག་རོམ་ལས་ཐར་ཞིང་
སྐྱེ་དངོས་ཚོགས་གློ་བུར་དུ་ཉི་འོད་ལས་སད་དུས་
དཔྱིད་རླུང་འཇམ་པོས་བདག་སེམས་ཀྱི་བརྩེ་བ་དལ་བུར་གཡོས་པས
ཁྱོད་ཉིད་སེམས་ཁོང་ནས་ཉི་མ་བཞིན་མཐོ་རུ་འཕགས
ཁྱོད་ཀྱི་འཛུམ་མདངས་དང་ཁྱོད་ཀྱི་ཉམས་འགྱུར་ཡང་ཕྱེ་ལེབ་ཅིག་གི་ཚུལ་གྱིས
ངའི་དཔྱིད་ལྗོངས་སུ་ངང་གིས་འཁོར
ད་ནི་ཟི་ལིང་གི་དུས་ཚིགས་
དཔྱིད་བསུ་མེ་ཏོག་དང་ཨ་གར་མེ་ཏོག་གིས་ཡོངས་སུ་བརྒྱན་འདུག
བདག་སེམས་ཀྱི་ཞིང་ས་ཡང་ཁྱོད་ཀྱི་དགོད་སྒྲ་དང་མཛེས་སྡུག་གིས་བརླན་པར་བྱས
ལྷ་མོ་ལགས ངས་ཁྱོད་ཀྱི་ལང་ཚོ་ལ་སྔ་མོ་ནས་རྒྱ་སེའི་ས་བོན་གཏོར་ཚར་བས་
དཔྱིད་ཀྱི་ཉི་འོད་དང་ཁ་དབུགས བསིལ་ཆར་ཁྲོད
ང་ཚོས་ལོ་ལེགས་ཀྱི་སྟོན་ཁ་ཞིག་སེམས་ཀྱིས་སྒོམ་བཞིན
མཐོ་སྒང་གི་གནའ་བོའི་གྲོང་ཁྱེར་འདི་ནས་ང་རྒྱལ་གྱིས་བསྐྱོད་ཆོག་ཨང་
བྱ་བྱེའུ་ཡི་ཅ་ཅོ་ནི་ཁྱོད་ཀྱི་གསུང་དབྱངས་ནང་བཞིན
བདག་གི་རྣ་ལམ་བརྒྱུད་ནས་སེམས་ངོགས་སུ་འཐིམ་པས
ང་རང་སྤྲོ་བ་འབུམ་གྱིས་ཕྱུག་པའི་ཞིང་ཁམས་ཤིག་ནས་ཁྱོད་དང་ཁ་གཏད་དུ་འགྲེང་ཡོད
དཔྱིད་ཀ་ཨ ཁྱོད་ཀྱི་པང་ནས་གཏན་དུ་ཆེས་ཉམ་ཆུང་ངང་འཚོ་བའི་ཕྱེ་ལེབ་དེ་ང་ཡིན་ཡང
བདག་གི་འཕུར་སྐྱོད་ཀྱིས་ཁྱོད་ཀྱི་བར་སྣང་ལ་གསོན་ཤུགས་ཁ་ཤས་སྣོན་སྲིད་པས
ཁྱོས་དུས་ཚིགས་ཤིག་ལ་ལྗང་མདོག་གི་ཚེ་སྲོག་སྩོལ་དུས་ང་མ་བརྗེད་རོགས
ངས་ཁྱོད་དང་ལྷ་མོ་གཉིས་ལ་ནམ་ཡང་བརྩེ་སེམས་ཀྱི་གླིང་བུ་འབུད་ཀྱིན་ཡོད
ལྷ་མོ
ཁྱོད་རང་ཤོར་བ་ནི་གཤོག་པ་ཆ་གཅིག་ཤོར་བ་དང་ཁྱད་ཅི་
• 32 •



དྭངས་གསལ་གྱི་མཁའ་དབྱིངས་ནི་ངའི་རང་དབང་གི་བར་སྣང་ཡིན་མི་སྲིད་པས
ང་ཚོས་ད་ལྟ་དབང་བའི་ཚོར་སྣང་འཇམ་པོ་འདིར་གཅེས་སྤྲས་བྱེད་དགོས་ཨང
གལ་ཏེ ཚེ་སྔ་ཕྱི་ཞེས་པ་བདེན་པའི་གནས་ལུགས་སུ་བགྲང་ཆོག་ན
ང་རང་ཁྱོད་ཀྱི་སྒེའུ་འགྲམ་གྱི་མེ་ཏོག་རྐང་གཅིག་ཏུ་སྤྲས་ཆོག་པར་ཞུ
ངས་རང་ཉིད་ཆེས་མཛེས་པའི་དུས་ཚིགས་ནང་ལྷམ་མེར་བཞད་དེ་
དྲི་བསུང་ཡོད་ཚད་ཁྱོད་ཀྱི་སྒེའུ་འགྲམ་དུ་མཚོ་མོ་བཞིན་བསྐྱིལ་ཞིང
ཉིན་ཞག་གྲངས་མེད་ལ་ཁྱོད་ཀྱི་མཛེས་སྡུག་དང་རྨི་ལམ་བསྲུང་འདོད་
རྒྱང་རིང་རྒྱང་རིང་ནི་ཕུག་བསམ་ཡིན་ན
འགྲུལ་བཞུད་ཀྱི་དཀྱོགས་མཚམས་རེ་རེ་ནས་ང་ལ་ཕྱི་མིག་གིས་བལྟ་རོགས
དཔྱིད་ཀྱི་མཛེས་ལྗོངས་སྙན་ངག་ནང་ཁྱོད་མདུན་དུ་མཐོ་རུ་འདེགས་མཁན་དེ་ང་ཡིན་པས
ཁྱོས་རང་ཉིད་མ་བརྗེད་པའི་ཡར་སྔོན་དུ་
ང་ནི་ཁྱོད་ཀྱི་གྲིབ་གཟུགས་སམ་ཡང་ན་སྙིང་ཆུང་གི་འཕར་ལྡིང་དེར་ངོས་འཛིན་བྱོས་དང་
དཔྱིད་ཀ་འདིར་ངས་ས་ཆེན་གྱི་མདུན་ནས་ཁྱོད་ཉིད་བདེ་ཞིང་སྐྱིད་པའི་སྨོན་འདེབས་སུ་
མགོ་བོ་ལན་གསུམ་སྐུར་ཆོག
དཔྱིད་ཀའི་མངལ་ནས་ལྷུང་ལྷུང་དུ་བཞུར་བའི་ཙོང་ཆུ་ཡ
ཀོ་གྲུ་མེད་པའི་ལོ་ཟླའི་ནང ཁྱོས་བདག་སེམས་འདི་འཁུར་ནས་རྒྱང་དུ་འཁྱར་རོགས
དཔྱིད་ཀ་འདིར མེ་ཏོག་སྣ་མང་གི་ལོ་འདབ་སྟེང་དུ་
ངས་ཇི་སྲིད་དུ་དཔྱིད་ཀ་ལྟ་བུའི་མཛེས་ལྗོངས་ཤིག་སྙན་ངག་ཏུ་འབྲི་ངེས་པས
དེ་དུས ལྷ་མོའི་དཔྱིད་ཀར་འགྲན་སློང་བའི་ཆུ་མིག་ལྟ་བུའི་སྤྱན་ཟུང་གིས
ང་ལ་སྤོབས་པ་དང་ཡིད་ཆེས་ཀྱི་རྒྱགས་བྲོ་གནོང་དང་
ངས་དཔྱིད་ཀ་དང་ལྷ་མོ་གཉིས་དུས་གཅིག་ཏུ་སེམས་ཁམས་སུ་བསུས་ནས
མཐོ་སྒང་གི་གྲུ་ཟུར་རེ་རེར་ལྗང་ནེམ་ནེམ་གྱི་ཞབས་རྗེས་འཁོད་པར་བརྩོན་ངེས
དཔྱིད་ཀ་ཨ ཁྱོད་ནི་སྨྲེང་སྐྱོའི་ཕར་ངོགས་ཀྱི་སྤྲོ་བ་དེ་ཡིན་ལ
ལྷ་མོ་ཨ ཁྱོད་ནི་འགལ་འདུའི་ཚུར་རོལ་གྱི་བདེ་སྣང་དེ་ཡིན་པས
ང ་རང་དུས་གཏན་དུ་དཔྱིད་ཀ་དང་ལྷ་མོའི་སྙིང་ཁར་འབྱོན་སྲིད་ཅིང
ངོ་བོ་མི་གཅིག་པའི་ཁྱོད་གཉིས་ལ་བཀའ་དྲིན་དང་བཀུར་བསྟི་ཡང་ཚད་མེད་ཞུ
ཨོ ངས་ཕ་ཡུལ་གྱི་རི་ཆུ་དང་ཁོད་ཡངས་པའི་རྩྭ་ཐང་དྲན་བྱུང
དེ་ནི་དཔྱིད་ཀའི་ས་ཞིང་དང་ལྷ་མོའི་གར་སྟེགས་ཡིན་པས
ངས་སྦགས་སླད་ཀྱིས་མ་ཟིན་པའི་ཡུལ་ལྗོངས་དེ་ནས
སྤྲིན་དཀར་ལྟ་བུའི་ལུག་ཁྱུ་དང་ལུག་ཁྱུ་ལྟ་བུའི་སྤྲིན་དཀར་ལ་ཅེར་ཏེ
དཔྱིད་ཀ་དང་ལྷ་མོའི་ཕ་རོལ་གྱི་དཀར་ངོགས་གཞན་ཞིག་སེམས་ཀྱིས་མྱོང་བར་འདོད
ལྷ་མོ་ལགས ཉམས་འགྱུར་སྟོང་གིས་ཕྱུག་པའི་གར་ལ་རོལ་དང
• 33 •



གཞོན་ནུ་ངས་ཁྱོད་ཀྱི་ཕེབས་འབྱོར་ལ་སྔ་མོ་ནས་མེ་ཏོག་གི་མགུལ་རྒྱན་སྒྲུག་ཡོད་ལ
ད་དུང བདག་སེམས་ཀྱི་ནམ་མཁའ་ལྟ་བུའི་སྒོ་མོ་ཡང་ཁྱོད་ལ་ཕྱེས་ཡོད
མཚམས་མཚམས་སུ་ ང་ངོ་མ་ཨ་ཐང་ཆད་ཅིང་
འཇིག་རྟེན་གྱི་མང་པོ་ཞིག་ལ་སྤྲོ་སེམས་རྨང་ནས་ཞི
དོན་དམ་པས་སེམས་ཀྱི་ན་ཟུག་ནི་རི་རབ་འདྲ་བའི་སྡུག་བསྔལ་ལས་སྐྱེས་པ་ཡིན་པས
ངས་རང་ཉིད་བསམ་གཞིགས་མང་པོའི་ཕ་རོལ་ནས་འཐོམ་སྦྲིད་དུ་གཏོང་ཆེད
ཆང་རག་དང་ཐ་མག་མཚམས་མེད་དུ་སྤྱད་ཀྱང
བརྩེ་དུངས་ཀྱི་བསླུ་བྲིད་མངར་མོས་ཁྱོད་ཀྱི་མདུན་དུ་མགོ་བོ་ཐུར་ལ་དཔྱངས་དུས
ངས་རང་སེམས་སྙི་དྲགས་པའི་ངེས་ཤེས་བློ་ལ་རུམ་ནས
དཔྱིད་ཀ་དང་དཔྱིད་ཀ་ལྟ་བུའི་ལྷ་མོ་ཁྱོད་དྲན་བཞིན་ཡོད
ལྷ་མོ ཁ་སང་ནི་བདག་སེམས་ཀྱི་ཞིང་ས་ནས་ཡུན་གྱིས་ཡལ་བས
དཔྱིད་ཀ་འདིར་ཨ་སྔོན་གྱི་ཉི་མ་སེར་བོ་གན་མནའ་རྟེན་དུ་བཞག་ནས
མ་འོངས་པའི་ལམ་ཆེན་ཡིད་ཆེས་ཀྱིས་བསྐྱོད་རོགས
དཔྱིད་ཀའི་འཇམ་རླུང་གིས་ང་ལ་ཚོར་སྣང་འཇམ་པོ་འཇམ་པོ་ཞིག་གནང་རུང
མཚན་མོ་ནི་བདག་གི་རྨི་ལམ་དུ་ལན་མང་འཁོར་མྱོང་བའི་དངངས་སྐྲག་དེ་ཡིན
མཚན་མོའི་ཕེབས་འབྱོར་གྱིས་ངའི་ནང་སེམས་དང་བཅས་པ་མོག་པོར་བཟོ་སྲིད་ཀྱང
དོ་ནུབ་ཕྱི་རོལ་ཏུ་རླུང་བུ་སྔ་མོ་ནས་ལྡང་མཚམས་བཞག་ཟིན་པས
ཚེས་བཅོ་ལྔའི་ཟླ་གོར་ལགས ཁྱོད་ཀྱང་ཁུ་སིམ་མེར་གཉིད་རོགས
ང་དཔྱིད་ཀ་དང་ལྷ་མོའི་ཁ་གཏད་དུ་ལངས་ནས།
ཞེ་བསམ་པའི་སྙན་ངག་ཅིག་ཞེ་དུངས་པའི་དཔྱིད་ཀའི་ནེམ་ཤར་ཕུལ་འདོད
གཏིང་ཟབ་པའི་གནས་ལུགས་ཤིག་སྙིང་ཉེ་བའི་ལྷ་མོའི་སེམས་ངོར་སྟོན་འདོད་
སྐབས་སྐབས་སུ འཇིག་རྟེན་འདིའི་ཡོད་ཚད་ཀྱིས་ང་རང་རྒྱང་ཕུད་དུ་གཏོང་གིན་པ་འདྲ་ཡང
ཁྱོད་ཀྱི་མཛེས་སྡུག་དང་སེམས་གཏམ་སྙན་མོ་དེ་བཀུག་པའམ
ཡང་ན ཚེ་སྲོག་གི་རིན་ཐང་ནི་འཚོ་གཞེས་ཀྱིས་ར་སྤྲོད་བྱེད་དགོས་པས
ངས་འཆི་བ་ནི་མི་སྡུག་པའི་ཐབས་ཤེས་ཤིག་ཏུ་ངེས་བཟུང་ཟིན་
མི་ཡུལ་འདིར་དགའ་བ་དང་སྐྱོ་བ ཆགས་པ་དང་སྡང་བ
རིགས་མི་འདྲ་བའི་ཚོར་བ་དུ་མར་ཁེན་ནས་
དཔྱིད་ཀའི་དུས་ཚིགས་ནས་འགོ་བརྩམས་ཏེ་ཧུར་ཐག་གིས་ཕྱིན་ཆོག་པར་སྨོན་
དཔྱིད་ཀ ནག་ནོག་གིས་ཟིན་པའི་ང་ལ་དག་གཙང་ཐེངས་གཅིག་བྱེད་རོགས
ལྷ་མོ ངལ་དུབ་ཀྱིས་མནར་བའི་ང་ལ་བདེ་སྣང་ཁ་ཤས་གནང་རོགས
2002.3. 28ཟི་ལིང་དུ།
• 34 •



སྐྱུར་ཆང་གི་རོ་ལ།
མདོ་སྨད་ཧེ་རུ་ཀ ( ལན་གྲུ)
སྐད་ཆ་དེའི་ཕ་རོལ་ན ས་སྲོད་ཅིག་ཡོད་དམ་
མཚན་མོ་འདི སྐྱུར་ཆང་གི་ཁྲོན་པ་རེད
དུས་ཚོད་དང་རྔུལ་ཆུས་བཀྲུ་བཞིན་པའི་ང་ཚོ་
གཉོམ་དུང་དུང་གིས རྣ་གཤོག་རིང་བོ་རེ་དྲུད་དེ
ཁྲོན་ཁ་ན སྐྱུར་ཆང་ལེན་
སློང་མོ་བ་ཚོ མནོ་བསམ་གྱི་གཏིང་རུམ་ལ་བཅུག་ནས
ཐེ་ཚོམ་གྱི་ཉེས་དམིགས་ག་ཚོད་བསགས
སྐྱུར་ཆང་ བདུད་རྩི་ཡིན་པའི་ངེས་པ་མེད་མོད
འདི་ལྟ་བུའི་མཚན་མོར སུས་ཀྱང
སེམས་གསོ་མི་ཐུབ་པའི་ཨམ་གཙིགས་བསྡམས་མ་མྱོང་སྐད།
ཆང་ལེན་ཚོ “ཕོ་རོག་ཆུ་འཐུང་བཞིན”
བྱང་ཐང་གི་འཆི་བདག་ཚོ ད་ལྟ་
གླལ་སྙིང་དང་བཅས སྔར་མེད་ཀྱི་
སུན་སྣང་གི་མགོ་བོ་འཕྲེད་དུ་གཡུག་བཞིན་
བཟི་སླ་བའི་སྐྱུར་ཆང་གི་ཁྲོན་ཁ་ན འདར་སིག་སིག
འདར་སིག་སིག་གི་ཉམས་ང་འདིའང སྐྱུར་ཆང་གི་རོ་མ་ཡིན་
སྐྱུར་ཆང སྐྱུར་དྲག་པོའི་རྐྱེན་ནམ་
དོན་དངོས་སུ
སྐད་ཆ་དེའི་ཕ་རོལ་ན ས་སྲོད་ཅིག་ཡོད་དམ
2002ལོའི་ཟླ3པའི་ཚེས28ཉིན་ཟི་ལིང་དུ།
• 35 •



གླུ་ཕྱུག་པ
།0པཎྜིད་དང་།
，
ཁྱུང་བཟང༌། （ རྨ་ལྷོ།
གནམ་སྔོན་པོ་འདི་སྔོ་ཞིང་དྭངས་ལ་
ས་དོག་མོ་འདི་ལྗང་ཞིང་ནེམ་ཨང་
ཐོངས་ཤིག ང་ནི་བྲག་ཐེམ་གྱི་གླག་ཕྲུག་གོ
ངའི་གཤོག་ཟུང་གི་ཕ་ཡུལ་ནམ་མཁའ་དང་
ངའི་གྲིབ་གཟུགས་ཀྱི་འཁོར་ས་སྤང་ལྗོངས་ཡིན་
རྩྭ་ཕྲན་དེ་བྲག་ངོས་ནས་སྐྱེས་ཤིང་སྐམ་ནའང
རྒོད་པོ་ནི་ནམ་མཁའི་སྐུ་སྲས་མིན་ནམ་
སྤྲིན་དཀར་ནི་བདག་གི་ལ་ཐོད་ལགས
རླུང་ཇི་ལྟར་ལྡང་ནའང
ནམ་མཁའ་ལ་ཕ་མཐའ་ཡོད་མི་སྲིད
སྤོབས་པ་དང་གདེང་ཚོད་ཡོད་ན་
ཉི་ཟླ་ཡང་བར་སྣང་ན་གནས་ཤིང
མཛེས་པའི་རི་ལུང་ཡང་རི་མོ་བཞིན་སྙིང་དུ་སྡུག་
ཐོངས་ཤིག རུས་ཀོག་གི་དཀར་མདངས་ཙམ་གྱིས
གཤོག་འགྱུར་ལ་ངར་ཁ་ཅི་ཞིག་སྩོལ་ནུས
སྲ་མཁྲེགས་ཀྱི་བྲག་སྐྱིབས་ཁོ་ནས་ཀྱང་དྲོད་ཁོལ་ཅི་ཙམ་སྦྱིན་ནུས
འཇའ་ཚོན་གྱི་ཁྲབ་རྨོག་གྱོན་ཐུབ་ན་
རང་བྱུང་ཁམས་ཆེན་པོ་ནི་བྱ་ཚོགས་ཀྱི་བཞུགས་ཁྲི་ཡིན་ཆོག
ངས་ཤེས་ཏེ ཁྱོས་ཀྱང་འཕག་རྡེབ་བྱས་མྱོང་ལ་
ཁྱོས་ཀྱང་ནམ་མཁའ་ནས་སྤྲིན་པ་ཁ་ཤས་བརྟོལ་མྱོང
གང་ལྟར་ང་ཐོངས་ཤིག
གློག་དམར་དེ་ནི་ཉམས་སད་ཅིག་ཡིན་ལ
མཚམས་སྤྲིན་དེ་ཡང་བསླུ་བྲིད་ཅིག་ཡིན་ངེས
• 36 •



ཆར་རླུང་ཁོ་ནས་དེད་ན་
ང་ཚོའི་གཤོག་རླབས་དང་ཉི་འོད་གང་ན་ཡོད
ཁུག་རྟ་རླབས་རྩེ་ན་འཕྱོ་བ་འཇོན་ཐང་ཡིན་ལ
ཁུ་བྱུག་མོན་ཡུལ་དུ་ལོག་པ་དུས་ཀྱི་འཕོ་འགྱུར་ཡིན་
གླག་མོ་བྲག་ཐེམ་ནས་རྒས་ཤིང་འཁོགས་པ
ཅི་ཞིག་ཡིན
ལོ་མ་ས་རུ་ཟགས་པའི་ཉམ་ང་ཡིན་ནམ་
ཉི་མ་ནུབ་འགྲོ་བའི་བརྒལ་བརྟག་གིས
སྐྱ་རེངས་ཤར་ཟིན་པའི་མཚར་སྡུག་ཀྱང་མ་མཐོང་ན་
གླག་མོ་འཕུར་ཆོག་པའི་དུས་ཚིགས་ནམ་ཡིན་
ཐོངས་ཤིག ནམ་མཁའ་ནི་བྱེ་བ་ཕྲག་བརྒྱའི་ནམ་མཁའོ
ཆར་སྤྲིན་རླུང་གསུམ ང་ཚོའི་བསུ་ཆང་དང་ཁྱོགས་ཤིང་ཡིན་ལ།
རི་ཆུ་ལུང་གསུམ་ཡང་ང་ཚོའི་རྒྱབ་དཔུང་དང་སེམས་གསོ་ཡིན
གཤོག་པ་ཐོགས་ཉིན་ནས་
འཕུར་ཆོག་པའི་ཁེ་དབང་ཨ་སྔོན་གྱིས་གནང་ཡོད
ཁ་བ་དང་རླུང་འཚུབ་ཀྱི་སྡང་སྡིགས་ཀྱང
དུས་ཚིགས་ཀྱིས་བཀོད་པའི་སྦྱོང་བརྡར་ལགས
ཐོངས་ཤིག
བྱང་ལྟའི་བྲག་ཕུག་ལ་ཉི་འོད་འཁོར་མི་སྲིད
ལྷ་ལམ་འཕྲུལ་གྱིས་བསྐོར་ན
ཉི་འོད་བཞུར་ཞིང་གླུ་སྒྲ་འགུལ་བ་ཡང་མཐོང་སྲིད
ཁྱུང་ཆེན་གྱིས་རི་རབ་མནན་ཞིང
ནམ་འཁའ་བསྒྲིབས་མྱོང་བའི་གཏམ་རྒྱུད་ཀྱི་ཤུལ་ན་
རང་ལུས་ཀྱི་སྲོ་ཤིག་རྒུམ་འབུ་རུ་འཐུ་བའི་འདབ་ཆགས་ཅི་ཙམ་བཞུགས་
རྩྭ་ཐང་ན་སྡིག་སྲིན་ཁྱུ་རུབ་རྒྱག་ནའང
སྡེར་མོ་བརྐུམས་ནས ལྕགས་མཆུ་རང་ལ་སྐོར་བ་འདི
ཉམ་ང་རང་ཚང་དུ་འཁོར་བའི་དགུན་ཟླ་ལགས
དེའི་རྗེས་ལ་ད་དུང་ཁངས་ཆེན་ཡང་འབབ་སྲིད་
ཐོངས་ཤིག ཚོད་ཚོད་ལ་གཤོག་ཟུང་བརྐུམས་ན
སྤྲིན་པའི་འཁྲེང་ཞེན་ལ་སྡུག་ཡུས་འཁོར་ཞིང
• 37 •



ནམ་མཁའི་རེ་ལྟོས་ལ་མུན་ནག་འཐིབས་སྲིད
དུས་དེར སྐྱོབ་པའི་ལྷ་ཆེན་ཞིག་གནམ་ས་གང་ན་ཡོད
བྲག་རིའི་བརླུང་ཚུལ་དེ
ས་གཞིའི་ཁོག་ན་གསལ་ཞིང
རྩེ་མོ་མཐོ་ཚུལ་ཡང་སྨུག་པའི་བང་གིས་སྒྲོག་ནའང
བྲག་ཐེམ་ལ་འཁོར་བའི་སྐྱུར་དྲི་དེ་
དུས་རབས་གང་གི སེམས་ཅན་སུ་ཞིག་གི་གསོལ་སྟོན་ལ་འོས
ཐོངས་ཤིག
བསེར་བུའི་རྒྱ་ལམ་ནི་ང་ཚོའི་འཕུར་ལམ་ཡིན་ལ
ས་གཞིའི་སྒལ་ཚིགས་ནི་ང་ཚོའི་འབབ་ཚུགས་ཡིན་
གཤོག་རྩལ་རང་ལ་ཡོད་ན་
ཉི་འོད་དང་འཇའ་ཚོན རྫ་ཆུ་དང་ནགས་ཚལ་
མེ་ཏོག་གི་དྲི་ཞིམ་རེ་རེ་ང་ཚོས་ཀྱང་མྱངས་ཆོག་ལ
ང་ཚོ་ལའང་རང་ཁྱིམ་ལྟར་དབང་ཆོག
2002.7.27ཉིན།
སྐྱེས་སྐར།
དྲོས་དམར་ཚེ་རིང་རྡོ་རྗེ།
ཆུ་ཚོད་ཉེར་བཞིའི་འཁོར་བསྐྱོད་ཀྱི་ཀློང་ནས
ཉི་ཟླ་སྐར་གསུམ་ནི་སླར་ཡང་ངའི་མཐོང་ལམ་ནས་ཤར་ནས་ནུབ་ཏུ་བཞུད་པས
བདག་ནི་གང་ཞིག་གི་མགྲོན་པོ་ལྟ་བུ་ཡིན་ཀྱང་རུང
སའི་གོ་ལ་ནི་ངའི་བཟློག་མེད་ཀྱི་གནས་གཞི་ཉག་གཅིག་ཡིན་ཏེ
བྱིས་པ་དེས་འཇིག་རྟེན་ལ་ཕུལ་བའི་དྲི་མེད་ཀྱི་ངུ་སྐད་ཐོག་མ་དང་
རྒན་པ་དེས་བུ་ཚ་ལ་བཞག་པའི་རེ་བའི་ཁ་ཆེམས་མཐའ་མ་
ད་དུང་མཚར་སྡུག་ལྡན་པའི་གཞོན་ནུའི་ལང་ཚོ་འདི་དག་གི་བར་ན
ལྷ་མི་ཀུན་གྱིས་རྟོགས་པར་དཀའ་བའི་ལྐོག་གྱུར་གྱི་ཕོ་ཉའི་ཚོགས
རྒྱལ་ཕམ་དང་ཐོབ་ཤོར་གྱི་རྡོག་ཁྲེས་ཁུར་ནས
སྐྱེ་རྒ་ན་འཆིའི་མི་འགྱུར་བའི་ཆོས་ཉིད་འགོད་བཞིན
སྐད་ཅིག་དལ་མེད་དུ་འགུལ་བསྐྱོད་བྱེད་པས
འགྲོ་བའི་མི་ཚེ་ལ“ལས་དབང”གི་རི་མོ་ཐད་ཀར་བྲིས
• 38 •



རང་ཉིད་ནི་གང་ཞིག་གི་སྐྱིན་ཚབ་ཏུ་སྤྲོད་པ་ནང་བཞིན
ཚེ་སྲོག་གི་སྐར་ཆ་རེ་རེ་ལྡོག་པར་བགྲང་བ་ན་
ཉོན་མོངས་ཀྱི་ན་བུན་སྟུག་པོ་དེས
ངའི་རྣམ་ཤེས་ཀྱི་དྭངས་གཙང་ཕྱེད་ཀ་སྒྲིབ་ནས་ཚར
སུ་ལའང་མི་སྐྲག་པའི་དཔའ་རྟུལ་དེ་
སུ་ལའང་མི་སྒུག་པའི་བྲེལ་ཤ་ལངས་ཏེ
ནམ་ཡང་མདུན་དུ་འགྲོ་བ་ལས་ཕྱིར་འོངས་མེད་པའི་ཁྲེལ་མེད་དེ་
དེ་རིང་ཡང་ན་ནིང་གི་དེ་རིང་དང་འདྲ་བར
ངའི་ལང་ཚོའི་རིན་ཆེན་འཕྲོག་པར་སླེབས་བྱུང
ངའི་ཚེ་སྲོག་ལ་རྟེན་འབྲེལ་ཞུ་བར་སླེབས་བྱུང་
བྱིས་དུས་སུ་ཡང་ཡང་རེ་སྒུག་བྱས་པའི་དེ་རིང
དེ་རིང་ནི་ཇི་འདྲའི་འཇིགས་སྐྲག་ཅིག་རེད་ཨང་
རྒྱལ་ཕམ་གྱི་ཐེམ་སྐས་རེ་རེ་ནས་དགའ་སྐྱོའི་བྲོ་བ་རོལ་མྱོང་བས ,
འདི་ལོའི་འབྱུང་འགྱུར་ཏུ་བདག་ལ་མཁོ་བ་གོ་སྐབས་དང་རེ་བ་ཡིན་ལ
སྙིང་གྲོགས་དང་དགའ་མ་ནི་མེད་ག་ལ་རུང
ཆགས་སྡང་དང་ཉེ་རིང་གི་བར་ནས་
ཡང་བསྐྱར་བསམ་བློ་ཐད་ཀར་མདའ་མོ་བཞིན་འཕང་
རྡོ་བ་བཞིན་སྲ་བའི་གཏན་གྲོགས་ཚོ་དང་ལྷན་དུ་
འཆི་བདག་གི་སྒོ་དྲུང་དུ་གུ་ཡངས་ཐེངས་ཤིག་བྱེད་
ཆང་དྲི་དང་དུ་སྨུག་གི་ལྡིང་ཁང་དུ་གྱུར་བ་འདི་ནས
ཀཱི་སྒྲ་ནི་དུ་མར་སྒྲོགས་ལ་གསོལ་བ་ནི་ཐེངས་གཅིག་བཏབ་
སྤོབས་པ་དང་བརྩེ་སེམས་ནི་རྒྱ་མཚོའི་རྦ་རླབས་བཞིན་
ལང་ཚོའི་སེམས་སྟེང་ནས་མཐོ་ནས་མཐོ་རུ་འཕྱུར་བས་
སྨག་རུམ་ཞིག་མཐའ་རུ་བསྐྲད་
འཇིགས་སྐྲག་ཅིག་རིམ་གྱིས་སེལ
རེ་བའི་ཉི་གཞོན་ཡིད་ཆེས་ཀྱིས་བསུ་བ་བྱས
ཨོ དེ་རིང་ནི་ངའི་སྐྱེས་སྐར་ཡིན་ཏེ
ང་འཇིག་རྟེན་མི་ཡུལ་ལ་ཡོང་ནས་མི་ལོ་ཉེར་བཞི་སོན
ང་ཉ་ཉོག་དྲི་མས་སྦགས་ནས་བགྲང་བྱ་ཉེར་བཞི་འདས་
དེ་རིང་ངས་མ་ཡུམ་དང་གངས་ལྗོངས་དྲན་བྱུང
ངས་ཆེས་ཐོག་མའི་བདག་དྲན་བྱུང
2001.9. 28
• 39 •



ཁྱིད་ཀྱི་ངང་ཚུལ།
གཉའ་གོང་ལྷ་བྷེ། ( ཀན་ལྷོ）
EEEEETELatest-sEEEGE=ELEEEE-GELEEL
EEEassEEEEEEEEEEEEEEEEEEEEEEEEEEEEEEEE-
--------------EEEsts-states
-are-
ཁྱོད
ད་ལྟ
མ་གཞི་ནས་ཁྱོད་མིན་ནའང་ཆོག
ཁྱོད་གཞི་ནས་ཁྱོད་ལ་གྱུར་ཟིན
།
གཉེན་ཉེ་ཚོའི་སེམས་ཁོང་ལས་
རིམ་བཞིན་ཁྱོད་རང་འདྲེ་རུ་གྱུར་ཟིན་པས
ཁེར་རྐྱང་གི་ཆིག་ལབ་དེ་སུ་ལ་བཤད་པ་ཡིན
ཁྱོད་ཀྱིས་ཆང་འཐུང་ན་ཆུ་རེད
ཆུ་འཐུང་བས ད་གཟོད་ཁྱོད
ཆུ་མོ་བཞིན་དུ་བཞུར་གྱིན་ཡོད །
མི་ཁ་མང་པོ་ལྟག་རྒྱབ་ན ར་མདའ་བཞིན་
སྨྱོན་པ ཁྱོས་ད་དུང་ཅི་ཞིག་བདའ་བཞིན་ཡོད
ནམ་ཞིག ཁ་ཕྱིར་འཁོར་དུས
ཁྱོས་མི་ཚེ་ལ་སྡོམ་ཚིག་རེ་འཇོག་ཨེ་སྲིད
ཁོར་ཡུག་འདིའི་མི་རྣམས་ལྟར་ན་
ཁྱོད་ལ་མ་ཐོབ་པ་ཅི་ཡང་མེད་པ་འདྲ་མོད
འདྲེན་བྱེད་དུ་སྔར་ལས་སྐོམ་གདུང་
འ ཁྱིལ་དོན་ཅི་
ངོ་མ་བཤད་ན དུས་རབས་འདིའི་ཡ་ཁའི་སྟེང་ལ
ཁ་སྤུ་ཁྱོད་རིང་དྲགས་སོང ཡང་ན་ཐུང་ ་
ཆུང་དུས་ནས་དྭ་ཕྲུག་ཏུ་གྱུར་པས
དེ་ནས་བཟུང ཁྱོད་ཀྱིས་སྨྱོན་པའི་ལམ་སྣེ་བཟུང
དེ་ནས་བཟུང ཁྱོད་ཀྱིས་སྨྱོན་པའི་ཟིན་ཐོ་བྲིས
ཁྱོད་ཀྱི་ཆེད་དུ ཕ་ཡུལ་གྱི་རྒན་རྒོན་ཚོ
རྣམ་རྟོག་སྐྱུར་མོ་ཞིག་དང་དངངས་སྐྲག་
འཇིགས་པོ་ཞིག་གིས
བློ་བདེ་མོའི་ངང་ནས་ཚེ་ཕྱི་མར་མ་སོང་
དྲགས་སོང་
སྨྱོན་པ ཁྱོད་ཀྱི་སེམས་ཁོང་ན་
འགྱུར་མི་ཐུབ་པའི་ཡུལ་ལྗོངས་སྐྱ་བོ་ཞིག
བརྗེད་མི་ཐུབ་པའི་སེམས་འགྱུ་ལྕི་མོ་ཞིག
དུས་ནམ་ཞིག་ནས ཁྱོད་ཀྱིས
ཡོད་ཚད་ལ་སོམ་ཉི་དང་དོགས་པ་སྐྱེས་བྱུང
རྩྭ་ཐང་དང་སྦྲ་ནག་ལ མིག་ཅེ་རེར
ཡུན་རིང་ལ་ལྟ་དགོས་དོན་ཅི
ཆོས་ཉིད་ཀྱི་ཆར་བ་འདི་གནམ་རྒན་མས་
གནང་བ་མིན་ནམ
གངས་རི རང་ལ་འཁོར་བའི་
ན་བུན་གྱི་ཁྲོད་ནས་ལངས་མ་ཐུབ་
རྨ་འབྲུ རང་ལ་ཕྱོགས་པའི་
ས་རྡུལ་གྱི་དཀྱིལ་ནས་སད་མ་ཐུབ་
དེ་དག་བསམ་གྱིན་
«རྨ་ཆུའི་རབ་ཁ》ལ་སོང་བ་བདེན་
སྡར་མ སྨྱོས་ཡོད་པ་རྫུན་རེད
འདྲེ་རུ་གྱུར་བའང་གཤོབ་རེད་
ཆང་འཐུང་ནས་བཟི་ཡོད་པ་ཡང་མི་ཁ་རེད
ད་དུང ད་དུང
གངས་རི་དང་རྨ་འབྲུའི་ཉམས་ཉེས
ལྷ་བྷེ ངོ་ཤེས་ཚོའི་མིག་ལམ་ནས་
ག་ལེར་ཁྱོད་རང་སྨྱོས་ཟིན་ལ
• 40 •



བོར་སོང་བའི་རྣམ་ཤེས་འཚོལ་བ་ཡང་
ནམ་མཁའི་སྤྲིན་པ་དེའི་དབྱིབས་གཟུགས་
ཕྱི་ཚུལ་ཙམ སྦོམ་ཉམས་ཤིག
འགྱུར་ཐལ
དེ་ལྟ་མིན་ན ད་དུང་ཡང་
ས་ཁའི་རྣམ་ཐར་འདིའི་མི་སྣ་བརྗེས་ཐལ
《རྨ་ཆུའི་རབ་ཁ»ནས་
ཁྱོད་ནི་ད་དུང་ཡང་ཁྱོད་དེ་
སོམ་ཉི་སྐྱེས་ཤིང སྐྱིད་པ་འདར་བཞིན་
ན་ནིང་དོ་ཚིགས་ལ་ཧེ་བག་ཅིག་མེད་པ་འདྲ་
སུ་ཞིག་ལ་སྒུག་པ་ཡིན
བསམ་ཚོད་ཅིག་ལ
རང་གི་ལུས་སེམས་གང་རུང་ནས པང་པོ་ཞིག
གཞི་རིམ་གྱི་ཡུལ་ཚོའི་སྲིད་གཞུང
སྒོ་བྱང་མཛེས་ལ་མི་དེ་ཚོའི་ཕྱི་ཚུལ་ནི་ཡག
དུས་ཚོད་དང་ལྷན་ཅིག་ཤོར་གྱིན་ འདུག་ལ
ཡང་བསམ་རྒྱུན་སྡུག་པོ་ཞིག
འོན་ཀྱང ཁྱོའི་རེ་བ་དང་འདོད་འདུན་
སྨྲ་ར་ཇི་བཞིན་འཛོམ་གྱིན་པ་འདྲ
མེ་ཏོག་བཞིན་མཛེས་པའི་ཕུགས་བསམ་
ཚང་མ དངོས་རྫས་རྫུན་མ་བཞིན་བསྲེགས་སོང སྤྱིར་མ་ཤི་ན དོན་ངོ་མས་
དེ་དུས ལག་པ་སེར་གས་གང་བའི་མི་སེར་ཚོ ཚེ་ཐོག་འདིར་ལངས་ནས་འདག་གམ་
འདོད་འདུན་སྒྲོག་ལ་ཐེབས་པའི་འབངས་མི་ཚོ མང
ཚ ལངས་ལངས་ལ་བསྡད་པས་མིག་ལ་མ་རན་
ཧམ་སེམས་གཉིད་ལ་བསྲེས་པའི་དཔོན་པོ་ཚོ།
ཁེར་རྐྱང་ལ ཆང་འཐུང་བའི་སྨྱོན་པ་ཁྱོད ད་ལྟ འདྲེན་བྱེད་ཧ་ཅང་དྭངས་པ་འི་སློབ་མ་ཚོ་
ད་དུང ཕོ་རོག་འགའ་དང་སྐྱ་ཀ་འགའ ཁྱོ ད་ཀྱི་ང་རྒྱལ་དང་གཟི་བརྗིད་ཨེ་ཡིན
ཁྭ་ཏ་ནག་པོ་ཞིག་ཀྱང་ཡོད་ལ་ ན ད་ཡམས་འདིའི་རྐྱེན་གྱིས
མི་རྣམས་མིའི་མགོ་རུ་སྤོས་ནས་ཡར་ལ་འགྲོ་ཞིང བཞད་མ་ཐག་པའི་མེ་ཏོག་ལའང་ནག་ཐིག་
མི་རྣམས་མིའི་རྐང་བར་འཇུས་ནས་ཐུར་ལ་ལྷུང མཆིས་མོད
དེ་དུས སྨྱོན་པ་ཁྱོད དྭ་ཕྲུག་ཁྱོད་ཁྱོད་རང ཡིད་མ་ཆད་
ཡང་ཁེར་རྐྱང་ལ སྒོ་དམ་དུ་བརྒྱབ་ནས་ཆང་ཡིད་ཆད་ནི་མགོ་བསྒྱུར་བའི་དན་རྟགས་ཡིན
འཐུང་
ད་ལྟ མགོ་སྒུར་བ་ནི་ཧ་ཅང་འཕྱིས་སོང
འཚང་ཁ་ལ་སུན་པའི་ལྷ་བྷེ
འཇིག་རྟེན་ན་རྩྭ་ཐང་མ་གཏོགས་ཁོད་ཡངས་ས་ ས་སྲོད་རེ་རེ་ནི་འགྱེལ་ཐེངས་རེ་རེ་ཡིན་མོད་
ཞིག་མེད་པ་འདྲ་
ཞོགས་པ་རེ་རེ་ནི་ལངས་ཐེངས་རེ་རེ་ཡིན་པས
ཆང་འཐུང་བ་ནི་
ཡར་ལོངས་དང ཁྱོད་ལ་
རང་གིས་རང་ལ་ཀུ་ཡངས་བཏང་བ་ཙམ་རེད ངོ་མི་ཤེས་པའི་གྲོགས་པོ་དང་
མིང་མི་ཤེས་པའི་དཔུང་ཁག་ཅིག་ཅི་ལ་མེད
ད་ལྟ མིའི་གདོང་ལྤགས་ནི་འགྱིག་གིས་གྲུབ ད་ལྟ་གངས་འདབས་ཀྱི་གྲགས་འགུལ་དེའང
སྙིང་དབུས་ཀྱི་འཕྱུར་འོས་པའི་སྤོབས་པ་དེ་ གསོལ་འདེབས་དང་སྐྱབས་འབོད་ཁོ་ན་
སུ་ཡང་རུང་བའི་ཕོག་ཐུག་གི་མདའ་མོ་ཡིན ཙ མ་མ་རེད་
ཁྱོད་འདི་མི་ཆུང་མཐེ་བོང་ཙམ་ཞིག ། རང་ཉིད་ངོ་མ་དེ་བཙལ་བཞིན་པའི་སྐྱེས་བུ་དག
སྣང་བ་འབྲོང་རྭ་འདྲ་ཞིག
ཤམ་བྷ་ལའི་འོད་ཟེར་དང་དག་ཞིང་གི་ཞི་འཇམ་
གངས་འདབས་ལ་འདྲེན་མཁན་ཤ་སྟག་རེད
• 41 •



དྲན་པའི་རྒྱང་རིང་ནས།
（ གཞན་ཚན་པ་གསུམ）
འབྲོང་ཕྲུག • ལྷ་ཆེན་རྒྱལ། （ཧུའུ་པེ）
དྲན་པའི་རྒྱང་རིང་ནས་
སྤྲིན་དཀར་གྱི་འདབ་མ ལུག་ཁྱུ་ཇི་བཞིན་
ཧ་ཅང་བག་ཡངས་ཀྱིས་འཕྲོ་ཞིང་
རྫི་གླུ་དང་ན་ཆུང་མའི་ཟུར་མིག
ངའི་སེམས་ལ ལྷོད་ཀྱིས་ཕྱོགས་ཡོང་
ངའི་ཡུ་མོ-
བུ་མོ་སྙན་ངག་མཁན་ཞིག་ལ།
རྩྭ་ཆུ་འཛོམས་ས་ཞིག་ན ལྷོད་འཇམ་ངང་
ངའི་ཡུ་མོས་མགོ་བོ་སྒུར་ནས་སྔོ་རྩྭ་ལྡག་གིན་ཡོད་ངེས
ནམ་རྒྱུན ཧམ་སེམས་ཀྱིས་ང་ལ་བསླུ་བྲིད་འདི་ལྟར་གཏོང་
བསླུ་བྲིད་འདི་ལྟར་བཏང་བས ཧ་ཅང་སེམས་ཆུང་ངང་
ངས རྒྱང་བལྟ་བྱེད་དགོས་བྱུང
རི་མཐོ་ཞིང་ཆུ་གཙང་ས་ཞིག་ཏུ ངའི་ཡུ་མོའི་ཕྱོགས་སུ་
དཔྱིད་ཀའི་ཁྲོད་དུ།
དཔྱིད་ཀའི་ཁྲོད་དུ་ ཟམ་ཟིམ་གྱིས་འབབ་པའི་
དཔྱིད་ཆར་གྱིས ཁྱེད་ཀྱི་སྐྲ་ལོ་བརླན་ཞིང
བདག་གི་སེམས་པ་བརླན དྲན་དྲན་པའི་ཁྱེད་རང་
སྐད་བརྡས་མི་དཔོག་པའི་མཛེས་སྡུག་ཅི་ཞིག
རླུང་བུ་འཇམ་པོས་རྒྱང་རིང་ནས་ཁུར་འོངས་ཤིང
རླུང་བུ་འཇམ་པོས་རྒྱང་རིང་ལ་ཁུར་འགྲོ
འབྲོང་ཕྲུག ཡུལ་ལ་འགྲོ།
ཨ་མ་དྲན་བྱུང་ངམ ཆེས་རྒྱང་རིང་གི་
རྩྭ་ཐང་དང་ལུག་ཁྱུ རྫི་གཞས་སྙན་མོ་དྲན་བྱུང་ངམ་
• 42 •



-
-
སྲིང་ཆུང་མས་དྲངས་བའི་འོ་ཇ་དྲན་བྱུང་ངམ་
ཞི་འཇགས་ཀྱི་མཚན་མོ་དང་ཁེར་རྐྱང་གི་ཟླ་བ་དེ་དྲན་བྱུང་ངམ
དངུལ་དཀར་གྱི་མཛུབ་དཀྲིས་ཆ་གཅིག་དྲན་བྱུང་ངམ
ཡང་ན
སྐྱུར་སིལ་སིལ་གྱི་ལ་གཞས་ཤིག་ལོངས་དང
2002.7. 30 ཆུ་བཟང་ནས།
ཤུ་རུདལ ར་པོ།
རོང་བོ་གངས་དཀར། (ལྷ་ས）
དྲན་ཕྱོགས་ཤིག་གིས་ངས་རྒྱུན་དུ་སྒེའུ་ཁུང་ཕྱི་རོལ་ལ་བལྟས་ཡོད
ལོབ་སྟངས་ཤིག་གིས་ངས་རྒྱུན་དུ་རྐང་སྒྲ་འཇམ་པོ་ཞིག་ལ་ཉན་ཡོད
བྱུ་རུ་དམར་པོ ངའི་ལས་དབང་གི་དར་སྐུད་ཕྲ་མོ་
འཇམ་ཐིང་ཐིང་གི་ཁྱོད་ཀྱི་མཚོ་མོའི་ངོགས་སུ
ཁེར་རྐྱང་དུ་འདུར་བའི་རྔོན་པ་བོའུ་ཁུར་ག་ཙམ་ཡོད
དྲན་གདུང་གིས་སྐྱོམས་པའི་ཡུ་མོ་དམར་ཆུང་ཅི་ཙམ་མཆིས
ནམ་སྟོད་ཀྱི་ཆར་བ་ཟིམ་ཟིམ་དེས
ཁྱོད་ཀྱི་མཁུར་ཚོས་ངོས་ལ་ཟིལ་བ་ཆགས་སོང
བྱུ་རུ་དམར་པོ། ལི་ཤི་ལྟ་བུའི་གདུང་བ་འཁུར་མཁན་གྱི་ཁྱོད་
ཆར་གདུགས་ཁྲ་ཁྲ་དེའི་འོག་རོལ་ན
སྙིང་རྗེ་བའི་སེམས་པ་བརླན་གྱིས་གཤེར་ཨེ་ཡོད།
གཙང་གཞུང་ན་ཀོ་གྲུ་ཆ་གཅིག་གི་རྣམ་ཤེས་གཡོ
རྒྱང་རིང་གི་སྐར་ཕྲན་ཞིག་ལྷོ་མཐའི་དགུ་ཚིགས་ལ་ཐིམ་སོང་
བྱུ་རུ་དམར་པོ། སྟོན་ལྗོངས་ཀྱི་ཉམ་ང་དེས
ང་རང་ལོ་ཟླའི་ཕ་མཐའ་འ
2003.1. 15ཉིན།
• 43 •



098 97
— རང་ལ་བྲིས་པ།
ཅོར་རིགས་འཇམ་དཔལ་སྐྱབས། ( ཀན་ལྷོ）
འོད་སྣང་དང་དྲོད་ཁོལ་གྱི་དགོས་དབང་གིས
མེ་སྟག་ཆུང་ངུ་ཞིག
མཚན་མོའི་གདོང་ལ་ཤེད་ཀྱིས་མཆོངས་པ་ན་
མུན་ནག་ཁྲོད་དུ་འཐིམས་ནས་མེད་པར་གྱུར
གོ་རིམ་འདི ཐོག་མར་ཆགས་འཇིག་གི་སྐྱེས་རབས་ནས་བསྲིངས
ཡུན་རིང་མ་འགུལ་བའི་ཕ་བོང་དང་གནའ་མཁར
ད་དུང་མུ་འབྲེལ་དུ་ཉལ་བའི་གདོད་མའི་རི་རྒྱུད
འདི་དག་ནི་མཚན་མོ་ཁ་ཤས་ཀྱི་ཤུགས་བསྟན་རེད
མཚན་མོ་དེ་དག་ཁྲོན་པའི་ནང་ལ་ལྷུང
འབར་དོགས་པའི་སྐད་ཆ་ཐ་སྙད་ཀྱིས་བསྲེགས་ཏེ
ཡུལ་ལྗོངས་འདིའི་ཆེས་གཏིང་རུམ་གྱི་སེམས་པ་སྦྱར
དེ་རིང་ང་ཉི་མའི་སྙན་ངག་པ་ཡིན）
མེ་ལྟར་འཚིག་པའི་རྐང་རྗེས་ནག་པོ་
བརྩེ་སེམས་ཀྱིས་ཉི་གཞོན་དུ་འབར་ཞིང
སྐྱོ་གདུང་གིས་མེ་ཕུང་དུ་འབར
འོད་སྣང་འབའ་ཞིག་བརྗོད་འདོད་ཀྱི་འབར་སྟངས་འདི་གཉིས
ཚེ་སྲོག་ཅིག་བློས་བཏང་བའི་ཨ་མའི་མི་ཚེ་འབར་སྟངས་ཡིན་
ཉི་མའི་སྙན་ངག མེ་ཡི་སྙན་ངག་
བསམ་གཞིགས་ཀྱི་ཟབ་རྒོད་འདུ་ཤེས་སུ་བསླངས་ཙམ་ན
རྡོ་བའི་གཏམ་རྒྱུད(2ལ་ཡིད་སྨོན་གྱིས་ཉར་ནས་
4



བདག་སླར་ཡང་རི་སུལ་དུ་ཐེངས་གསུམ་ལ་རྗེས་སུ་ལུས
ཡིན་ཡང ཉག་ཕྲ་བའི་མཛེས་སྡུག་དག་ལའང3.……….
ད་དུང་སྙན་ངག་གི་ཉམས་སུ་འཚེར་བས
མི་ལོ་ཉི་ཤུའི་ལང་ཚོ་དམར་ས་ན་འཕྱོ་བའི་མི་བུ་དེ་
འཕྱུར་བཞིན་པའི་མེ་རི་ཆུང་ཆུང་ཞིག་དང་
བཞུར་གྱིན་པའི་ཁྲག་དམར་རྐྱང་རྐྱང་གི་སེམས་བསྐྱེད་ཅིག་སྟེ
ནམ་ཡང ས་སྒང་གི་སྙིང་ཁར་བབས་པའི་ཁྲག་ཐིགས་ཡིན་སོང
ཁྲག་ཐིགས་འདི་མ་གཞི་ནས་ཁ་དོག་དམར་བས
སྐམ་པོ་བྱེ་མར་བཏང་ཡང་
དཔའ་བོའི་ལོ་རྒྱུས་མཚོན་པའི་གཤིས་ཀ
དམར་ནག་གི་རང་བཞིན་དུ་གྲུབ
ཨ་ཨ ཁྲག་གི་ཨུ་ཚུགས་ནི་མེ་དང་འདྲ་
ཉལ་ཐ ཉེས་དམིགས་ཀྱིས་སྒྲོན་ཚར་ཞིང
མར་མེ གཟི་བྱིན་དུ་བཞུས་ཚར་རྗེས
ཉི་མའི་གྲོང་ཁྱེར་ཕམ་ཁའི་ཁྲོད་དུ་འབར་ལ
གོ་ལའི་ཁྱིམ་གྱི་སྐུ་མགྲོན་ཚོའང་སྒུལ་བྱུང
ལྷ་ཁང་དུ་སྟོང་མཆོད་གསེར་མདོག་གིས་ཚེ་འབར་ངང་ཟིན་སྐབས
ཉིན་མཚན་གྱི་དུས་ཆད་ཀྱང་ཧ་ཅང་རྒྱུན་ལྡན་ཞིག་རེད
དུས་ཚོད ཐག་ཐག་གིས་ལྟེ་སྙིང་དུ་འཁོར་བའང
འབེན་འཇགས་ལ་སྟོང་སྐོར་རྒྱབ་པ་ག་ལ་ཡིན་
རི་ཆེན་ཉིལ་བའི་ཕ་ཡུལ་གྱི་གྲག་འགུལ་དེས
བྱ་རྡོ་ཐོག་ནས་འཕུར་སོང
སླར་ཡང གཙང་ཆུ་དམར་པོ་ཐེངས་ཤིག་ཁྲག་ཏུ་བཞུར
ལོ་གཅིག་བུ་མོའི་མཆི་མ་ཡང་བསྐྱར་མེ་རུ་འབར ལོ་ཟླ་འདི་ལ
མིའི་རིགས་ཀྱི་རྒྱལ་སྲས་མཐའ་མའི་བཀོད་འདོམས་ཀྱིས
ཟུངས་ཁྲག་གི་རྒྱུ་བ་མེ་ལྕེ་དམར་པོའི་ཟོལ་དུ་འབར་བས
མཐོ་སྒང་གི་རྨ་ཁར་འཐམ་པའི་འཁྱག་རོམ་ཞི་སོང་
ད་དུང “འཇིག་རྟེན་ལ་ཆེས་གཙང་བའི་མཁའ་དབུགས་བསྣན་སོང”
ད་དུང “མ་ཡུམ་ལ་ཆེས་སྤྲོ་བའི་སྨོན་ལམ་དང་གསོལ་འདེབས་ཁྱེར་ཡོང”
ཨོ ཞི་བདེ ཨོ མེ་ལྕེ་
• 45 •



འཇིག་རྟེན་གྱི་དབང་རྩ་ཡོངས་སུ་མེ་འབར་དུས
འཇིག་རྟེན་མེ་བཞིན་ཚ་ཚ་འུར་འུར་གྱིས་འབར
རང་བྱུང་ཁམས་ཆེན་མོའི་ཕྱི་ནང་གི་ཟུར་ངོས་སོ་སོར་མེ་འབར་དུས
རང་བྱུང་ཁམས་ལ་མེ་དམར་པོ་ཛ་དྲག་གིས་འབར
འབར་བྱུང ཡོད་ཚད་མེ་བཞིན་འབར
འབར་བྱུང ངའང་མེ་བཞིན་འབར
མེ་འབར
སྙན་ངག་གི“ཐར་བ”འདོད་པའི་སྐོམ་གདུང་གིས
ཅོར་འཇམ མི་ཡུལ་གྱི་བྱེ་ཐང་བརྒལ་ཏེ་
གནམ་འོག་འདི་ནས བྲེལ་མྱུར་གྱིས
སྙན་ངག་ཁྲོད་རང་ཉིད་སྒྲོན་ནས་ས་ཆེན་ལ་འབར
2002.10.10 འབྲུག་ལུང་མདོ་ནས་བྲིས།
ཟུར་སྨོས:
1སྙན་ངག་པ་ཞི་བདེ་ཉི་མའི་ཚིག
2ཧྥ་རན་སིའི་སྙན་ངག་པ་བྷོ་དྷི་ལར་གྱི་ནོ་པེར་རྩོམ་རིག་བྱ་དགའ་ཐོབ་པའི་སྙན་ངག་གི་ཁ་བྱང་།
3)སྐུ་ཞབས་ལྗང་བུའི་ཚིག
-
-
སྒྲིག་
ལོ་ངོ་དུ་མའི་རིང་འདིར། རྒྱ་ཆེ་བའི་རྩོམ་པ་པོ་དང་ཀློག་པ་པོ། སྒྲིག་པ་པོ་
བཅས་ཕྱོགས་ཡོངས་ཀྱི་འབད་འབུངས་དང་ཧུར་བརྩོན་འོག «གངས་རྒྱན་མེ་
ཏོག»ལ་འབྲས་བུ་ཅུང་ཙམ་བླངས་པ་ནི་ངོ་མ་དགའ་འོས་པའི་དོན་བཟང་ཞིག་་
རེད༑ འོན་ཀྱང་། ལོ་འདི་འགར་སྤྱི་ཚོགས་ཧྲིལ་བོས་ངེས་པར་སེམས་ཁུར་བྱེད་
དགོས་པའི་གནད་དོན་ཞིག་ཡོད་པ་ནི་བུད་མེད་རྩོམ་པ་པོའི་གྲངས་ག་ཇེ་ཉུང་་་་
ནས་ཇེ་ཉུང་ཡིན་པ་འདི་རེད། གནས་ཚུལ་འདིར་དམིགས་ནས། ངེད་རྩོམ་
སྒྲིག་ཁང་གིས“ཆུ་སྐྱེས་པདྨའི་དྲི་བསུང”ལེ་ཚན་ནང་བསྐུར་ཡོང་བའི་སྙན་རྩོམ་
མཐའ་དག་དགོས་མཁོ་ལྟར་དམིགས་བསལ་སྒོས་འགོད་རྩིས་ཡོད་པས། སྤྱི་
ཚོགས་ཀྱི་ལས་རིགས་སོ་སོའི་སྟེང་བྱ་བ་དང་སློབ་སྦྱོང་ལ་འབད་བཞིན་པའི་རྒྱུ་་་
ཆེ་བའི་བུད་མེད་རྩོམ་པ་པོ་རྣམས་ཀྱིས་སྙན་ངག་དང་འབྲེལ་བའི་གསར་རྩོམ་ཅི་
རིགས་འདི་ག་རྩོམ་སྒྲིག་ཁང་དུ་བསྐུར་གནང་ཡོད་པར་ཞུ།
• 46 •



•ལྷུག་རྩོམ་ངག་གི་རོལ་དབྱངས་།
（རྩོམ་སྒྲིག་འགན་ཁུར་བ། ཀླུ་འབུམ་རྒྱལ)
ཁྲུང་ཁྲུང་ལྷོ་ལ་འཕུར་བྱུང་།།
རྐ་སར : བློ་གྲོས་ཟླ་བ། ( རྨ་ལྷོ)
ཁྲུང་ཁྲུང་ནི་ཉི་མའི་བུ་ཆུང་ཡིན།
ཁྲུང་ཁྲུང་ནི་ཟླ་བའི་སྲས་མོ་ཡིན།
ཁ་ཆར་དང་བུ་ཡུག་གི་ལྷགས་རླུང་རྒོད་དུས། ཁྱུང་ཁྱུང་། སྟོན་ཁའི་མཛེས་སྡུག་བསྐྱུར་ནས། ལྷོ་
ལ་འཕུར་འགོ་བརྩམས། ཁྲུང་ཁྲུང་གི་འཕུར་སྟངས་ནི་ཧ་ཅང་དལ་ལ། ཕྱི་མིག་གི་འཁྲེང་སེམས་ནི་རི་
རབ་ལྟར་ལྕི།
ཁྲུང་ཁྲུང་འཕུར་དུས། འདབ་ཆགས་ཀྱི་ཚོགས་ལ་མྱ་ངན་གྱི་མིག་ཆུ་བཞུར། ཡིན་ཡང་། སྟེས་
དབང་གི་བར་མཚམས་ནས། ཕྱིར་མི་ལྡོག་པའི་གནས་ལུགས་ཤིག་སྟེ། གཤོག་ཟུང་ལེབ་མོ་ཨུ་ཚུགས་
ཀྱིས་རྡེབ་མོད། ཡིད་འོང་གི་སྒྲོ་སྤུ་རེ་རེའི་སྟེང་། ཕམ་ཉེས་སྟོང་གི་རི་མོ་གསལ་ལེར་བཀྲ།
ཁྲུང་ཁྲུང་། སྟོན་མཇུག་གི་ལོ་མ་རུམ་གང་བཟུང་ནས། ནམ་མཁའ་དང་ཇེ་ཉེ་ནས་ཇེ་ཉེར་གྱུར་
ཞིང་། རྫ་ཆུ་དང་མེ་ཏོག་མོད་པའི་འཇིག་རྟེན་ཞིག་ལ་མིག་ཞགས་འཕངས། ལྷོ་ཕྱོགས་ནི་འོད་ཀྱི་ཕ་ས་
ཞིག་ཡིན་ནམ། །
ལྷོ་ཕྱོགས་ནི་མཛེས་པའི་དབྱར་ལྗོངས་ཤིག་ཡིན་ནམ།
ཁྲུང་ཁྲུང་ལྷོ་ལ་འཕུར་བར། དངོས་ནས་སེམས་པ་སྐྱོ་ཨང་།
ཁྲུང་ཁྲུང་གིས་གཤོག་ཟུང་གི་གར་སྟབས་བསྒྱུར་བཞིན། ཆེས་དྭངས་གཙང་གི་སྟོན་ཁ་དེ་དྲན་
ཞིང་༑ རང་ཉིད་ཁེར་རྐྱང་ཡིན་པའང་གཞི་ནས་ཚོར། ཁྲུང་ཁྲུང་གིས་རི་བོའི་ཕ་རོལ་ནས། ཕྱི་མིག་
ཡང་ཡང་བལྟས། ཕྱི་མིག་བལྟ་དུས། སྟོན་ཁའི་ཡུལ་ལྗོངས་ཁྲོད། བསིལ་རླུང་དལ་གྱིས་ལྡང་ཞིང་།
འུག་པ་མགོ་འཁོར་སྐོར་ཞིག་གིས་སྟོན་ལྗོངས་ཀྱི་མྱ་ངན་ལ་གསོལ་སྟོན་བཤམས་བཞིན་པ་མཐོང་།
ཁྱུང་ཁྱུང་། ཕངས་སེམས་ཀྱི་མིག་ཆུ་གཏོར་བཞིན། རེ་སྨོན་གྱི་ལྷག་བསམ་ཁྱེར་ནས། རི་ལུང་
དང་ཐང་ཆེན་གྲངས་མེད་བརྒྱུད་ནས་ལྷོ་ལ་འཕུར།
ཁྲུང་ཁྲུང་ལྷོ་ལ་འཕུར་བ་ནི། ཆེས་ཉམ་ཐག་གི་ངང་ཚུལ་ཞིག་ཨང་།།
2001.6. 13
• 47.



ཁེར་རྐྱང་ཡིན་དུས།
ནེའུ་ཆུང་། （ མཚོ་ནུབ）
ཁེར་རྐྱང་ཡིན་དུས། ནམ་མཁའ་དང་དུས་ཚོད་ཀྱི་གར་ཁྱབ་ཏུ་ཡོད་པའི་འཇིག་རྟེན་འདིས་ང་
རང་ལན་གྲངས་དུང་ཕྱུར་ལ་ཁྱུར་མུད་བྱེད་ཅིང་། ཁེར་རྐྱང་ཡིན་དུས། དབྱིབས་དང་ཁ་དོག་བྲལ་
བའི་བསམ་བློའི་ཁབ་མིག་ཏུ་ངས་འཇིག་རྟེན་འདི་དར་སྐུད་བཞིན་རང་སྣང་གང་ཤར་གྱིས་ཕར་་་་་་་་
བརྒྱུས་ཚུར་འདྲེན་བྱས་ཆོག །
ཁེར་རྐྱང་ཡིན་དུས། རི་རྩེ་གང་ཞིག་ནས་ཀླུང་རྟ་བཞིན་གཏོར་མྱོང་བའི་སྨོན་འདུན་དེ་དངན་པ་
རིང་བའི་སྐྱོ་གྲོགས་ཡིན། ཁེར་རྐྱང་ཡིན་དུས། རི་སུལ་གང་ཞིག་ནས་འཁྱར་རླུང་ལྟར་བཞུར་སོང་
བའི་ལས་དབང་དེ་མཆི་མ་མོད་པའི་སྐྱུར་ཆང་ཡིན། །
ཁེར་རྐྱང་ཡིན་དུས། རང་ཉིད་མི་ཡུལ་འདིའི་ལྷག་མར་གྱུར་བའི་གྲིབ་མ་ལེབ་མོ་ཙམ་དུ་འགུལ་
ཞིང་འཚོ་བཞིན་པའི་ཚོར་སྣང་སྐྱེ། ཁེར་རྐྱང་ཡིན་དུས། མི་ཡུལ་འདི་རང་དང་འབྲེལ་བ་མེད་པའི་
མགྲོན་པོ་རྒྱུས་མེད་ཅིག་གི་ཕྱིར་དྲན་ཡིན་འདྲའི་ཉམས་སྣང་འཆར།
ཁེར་རྐྱང་ཡིན་དུས། འཁྲུལ་རྟོག་རབ་རིབ་གྱི་དྲན་ལྗོངས་འདི་རྩྭ་མགོའི་ཟིལ་བ་འཚོ་བའི་སྨུག་
པ་དང་འདྲ་ལ། རླུང་བུ་ཤར་མོ་ཞིག་ཧ་ཅང་འཇམ་པོའི་ངང་ལྡིང་འོང་བས་ཀྱང་། ཡང་ཞིང་གཡོ་
བའི་ཤུགས་རིང་དུམ་བུ་དུམ་བུ་ཁ་ཕྱོགས་སོ་སོ་རུ་འཐོར་འགྲོ། ཁེར་རྐྱང་ཡིན་དུས། འཆར་ཡན་
མག་མོག་གི་བསམ་གཞིགས་འདི་སྟོན་མཇུག་གི་ཟླ་གཟུགས་སྐྱོམ་པའི་མཚེའུ་དང་འདྲ་ལ། ལོ་མ་སེར་
པོ་ཞིག་ཧ་ཅང་ཡང་མོའི་ངང་མར་ལྷུང་བས་ཀྱང་། གཉོམ་ཞིང་སྙི་བའི་མཆི་མ་སྒོར་མོ་སྒོར་མོ་ཕྱི་
རིམ་ནང་རིམ་གྱིས་ཐོན་འགྲོ།
ཁེར་རྐྱང་ཡིན་དུས། ང་རང་ཉིད་ཀྱི་སེམས་པའི་རྫི་བོ་ངོ་མ་ཡིན། ངས་རང་སྣང་གསོ་བའི་གླུ་
ཆུང་གྲེ་བ་གསེང་ནས་བླངས་ཆོག ཁེར་རྐྱང་ཡིན་དུས། ང་རང་ཉིད་གཅིག་པུའི་ཁ་གཏད་དུ་བསྡད་
ཡོད་པས། ངས་སྡུག་སྣང་བརྗོད་པའི་མཆི་མ་དོགས་སྣང་མེད་པར་གཏོར་ཆོག
ཁེར་རྐྱང་ཡིན་དུས། ལུ་གུ་དང་མེ་ཏོག་རྨི་ལམ་དུ་བརྒྱུས་མྱོང་སའི་བྱིས་དུས་ཀྱི་རྐང་རྗེས་འཚོལ་
གྱིན། གྱེས་ཕྱག་གི་གོ་རིམ་ཧྲིལ་བོ་རླབས་ཆེ་བའི་བརྩེ་གདུང་གི་སྤྱན་ཆབ་ཀྱིས་བརླན་པར་བྱས་པའི་
ཡུམ་ཆེན་གྱི་ཞལ་རས་ཞེ་ཐག་པས་སྒོམ་ཆོག་ལ། འདི་ལས་ལྷག་པའི་བདེ་སྐྱིད་དང་ཚོགས་བསགས་
ཤིག་མི་ཡུལ་འདིར་རྙེད་ཐབས་བྲལ་བའི་བསམ་སྣང་འཆར་འོང་། ཁེར་རྐྱང་ཡིན་དུས། དབྱངས་
གསལ་སོ་བཞིའི་ས་བོན་སྤར་མོ་གང་དེ་བྲང་ཁར་སྦྱོར་སའི་མི་ཚེའི་སྐས་རྐང་དང་པོ་འདེད་གྱིན།
དྭངས་གཙང་གི་བྱིས་བློར་བསྐུང་བའི་པྲ་ཚགས་ཀྱི་བྱི་ཕྲུག་དེ། སྐད་ཅིག་ཕྱི་ལ་བསྔོགས་པར་བྱེད་པའི་
• 48 •



ཡབ་ཆེན་གྱི་གཟབ་ནན་དང་ཞིབ་ཆའི་འོད་མདངས་འཕྲོ་བའི་སྤྱན་ཟུང་བསམ་ཆོག་ལ། ཡིད་ཆེས་དང་
སྤོབས་སེམས་སྩོལ་བའི་མི་ཚེའི་ཕྱོགས་སྟོན་གྱི་ཉི་འོད་འདིར་དད་དུང་ལྷག་པར་སྐྱེ་འོང་།
ཁེར་རྐྱང་ཡིན་དུས། གྲང་ངར་དང་ལྕི་འདམ་ཁྲོད་ལང་ཚོའི་མེ་ཏོག་ཁུ་སིམ་མེར་འཐོར་བཞིན་
པའི་སྲིང་མོ་ཚོ་དྲན་ཡོང་། རླུང་ཡན་ཁོ་ན་འཐུང་མྱོང་བའི་ཁོ་མོ་ཚོའི་མིག་ཟུང་དེ་དག་གིས་ངའི་དྲན་
པའི་ཆུ་རིས་སྐུལ་ལ། ང་རང་སྐད་ཅིག་སྡོད་དབང་མེད་པར་ན་བུན་ལང་ལོང་གི་ནམ་མཁའ་ཞིག་ཏུ་
འཁུར་བར་རྩོམ། ཁེར་རྐྱང་ཡིན་དུས། ཚེ་གཅིག་གི་འདུར་རྒྱུག་རྫ་ཧྲག་ལ་བྲེས་པའི་རི་སྤྱང་འདྲ་བའི་
ཕུ་ནུ་ཚོ་དྲན་ཡོང་། ཁ་བ་ཁོ་ན་ཟས་མྱོང་བའི་ཁོ་ཚོའི་ལག་ཟུང་དེ་དག་གིས་ངའི་སེམས་པའི་སྒེའུ་
ཁུང་ཧྲིག་བཅག་གཏོང་ལ། ང་རང་བསམ་ལོང་སྤུ་ཙམ་མེད་པར་ལྷགས་རླུང་ཤུར་ཤུར་གྱི་ས་ངོས་ཤིག་
ཏུ་འདེད་པར་བྱེད། །
ཁེར་རྐྱང་ཡིན་དུས། ཉི་ཟླའི་ར་བར་ན་དར་ལྕོག་བཞིན་ཟད་བཞིན་པའི་གཡག་རྒྱབ་ཀྱི་ཚོ་བ་དེར།
ལོ་ངོ་སྟོང་ཕྲག་བརྒྱུད་མཐར་ད་དུང་ཡང་གདོད་མའི་སྐོར་ལམ་ན་ལུད་བཞིན་པའི་གསོལ་འདེབས་ཀྱི་ས་
འཁུན་སྒྲའི་ལད་ཟློས་ལྕི་མོ་ལས་ཅི་ཡང་ལྷག་མེད་པ་དྲན་ལ། ཁང་བརྩེགས་ཀྱི་གྲིབ་མ་སྟུག་པོ་དང་
བརླང་འཁོར་གྱི་བྲུག་རྒྱུན་འཚུབ་པོ་ན་འཐོམས་ཤིང་སྦྲིད་བཞིན་པའི་སེམས་པ་འདི་སྐད་ཅིག་ཉིད་ལ་
དངངས་སད་བྱེད་ཅིང་། ཤེལ་སྒོའི་ངོས་སུ་གློ་བུར་སེར་ཁ་གས་པ་ལྟར་སྙིང་གསེང་ལ་ཙག་ཤེད་རྒྱུ་བའི་
ཨག་རིང་ཡང་གཅིག་འཕྲོར་གཅིག་ཏུ་འདེབས་སྲིད་།
ཁེར་རྐྱང་ཡིན་དུས། ས་ཆེན་གྱི་གྲུ་ལོགས་གང་ཞིག་ན་ཤིང་ལོ་བཞིན་འཁུར་བཞིན་པའི་ཕུང་བོ་
ཉམས་ཆུང་འདིས་གངས་རིའི་གས་ཁ་ཤར་མོ་རེར་ལྷན་པ་རེ་གླན་ན་སྙམ། ཁེར་རྐྱང་ཡིན་དུས། མི་
ཡུལ་གྱི་གྲུ་ཟུར་གང་ཞིག་ན་སྐར་ཕྲན་ལྟར་འཁེངས་ཡོད་པའི་མཆི་མ་དོགས་པ་འདིས་བྱང་ཐང་གི་ཚ་་་
གདུང་ལ་བརླན་གཤེར་རེ་བསྣན་ན་བསམ།
ཁེར་རྐྱང་ཡིན་དུས། འདི་ལྟར་ཤ་གསེང་རུས་གསེང་གི་གཞུང་རྟ་གངས་ཁྲོད་གཡའ་ཁྲོད་ལ་འདེད་
པར་མོས་ལ། རྩ་རྒྱུས་ཁྲག་རྒྱུན་གྱི་ར་ལག་རྒྱ་མཚོའི་ཕྱི་ནང་དུ་གཟེངས་ན་འདོད།
ཁེར་རྐྱང་ཡིན་དུས། ལྷམ་སྒྲོག་དམ་པོར་བཅིངས་ནས་མྱུར་བ་མྱུར་དུ་ལམ་ལ་ཆས་དགོས་པའི་བྲེལ་
ཤ་ལངས་ཡོང་ལ། ལམ་བྲོ་འདང་ཙམ་ཞིག་མེད་པར་ཡང་སེམས་འཚུབ་ཀྱང་སྔར་ལས་ལྕི། ཁེར་རྐྱང་
ཡིན་དུས། སུ་ཞིག་གིས་རྒྱང་རིང་ཞིག་ན་ཞེ་དུང་དུང་གིས་འབོད་པ་ཐོས་འོང་། ཁེར་རྐྱང་ཡིན་དུས།
སུ་ཞིག་གིས་རྒྱབ་ཕྱོགས་ན་ལག་ཟུང་བཟེད་དེ་སྙིང་རྗེ་རྗེ་ཡིས་ཅི་ཞིག་སློང་བཞིན་པ་མཐོང་བྱུང་།
ཁེར་རྐྱང་ཡིན་དུས། ང་རང་འདུག་མི་བཟོད། ཁེར་རྐྱང་ཡིན་དུས་ང་རང་རྙི་ལ་ཚུད་པའི་རི་
དྭགས་བཞིན་འདུག་མི་བཟོད། འདུག་མི་བཟོད་པའི་ཚོར་བ་རྣོན་པོ་འདི་ངས་ད་ལྟའི་བར་འཚོལ་
སྙེག་བྱས་པའི་ཁྱིམ་གཞིས་དང་། ངས་དེ་རིང་བར་རེ་སྒུག་བྱས་པའི་བདག་མོ་ཡིན།
ཁེར་རྐྱང་ཡིན་དུས་ཀྱི་ཉིན་མོ་ཞིག་ལ། ངས་ཁེར་རྐྱང་གི་མེ་ལྕེ་འདིས་ཁེར་རྐྱང་གི་ལུས་པོ་དང་།
ལུས་པོ་འདིའི་ཁེར་རྐྱང་གི་དུས་ཚོད་དང་མཁའ་དབྱིངས་སྦྱིན་བསྲེག་བྱས་ནས། ལོ་རྒྱུས་རིང་བའི་
ཁེར་རྐྱང་གི་ཕོ་བྲང་དང་སྐུ་ན་ཕྲ་བའི་ཁེར་རྐྱང་གི་རྒྱལ་སྲས་ལ་མཐའ་མཇུག་གི་མཆོད་བཤོམ་ཐེངས་་་
གཅིག་བྱེད་སྲིད།།
• 49 •



སྒྱུར་རྩོམ་ངག་གི་བཅུད་ལེན།
(རྩོམ་སྒྲིག་འགན་ཁུར་བ། འཕགས་པ་ཐར)
༡ ཇའ་ལེ། ནག་
རྡོ་སྦིས་རྡོ་རྗེས་བརྩམས།
མིག་ཟུང་གི་རྣམ་འགྱུར་ནི་དགའ་ཚལ་ཞིག
འགྲུལ་བཞུད་ཀྱི་ངལ་བ་དང་བཅས་ཕྱིར་ལོག་ཐེངས་རེར
ང་རང་ཁྱོད་ཀྱི་དགལ་ཚལ་དུ་དུས་ཆེན་ལ་རོལ
སླར་ཡང་ལམ་ལ་ཆས་སྐབས
སྒོ་འགྲམ་དུ་ཁེན་པའི་ཁྱོད་ཀྱིས
མགོ་བོ་སྨད་དེ་ཅི་ཡང་མི་སྨྲ་མོད
སེམས་ཀྱི་རི་མོ་ནི་བརྗོད་པའི་དགོས་པ་མེད་དེ
ཡ་ཆུང་གི་དཀྱིལ་ན སྐྱོ་གདུང་གི་ཐིགས་པ་འཁྱིལ
སྙན་ངག་པའི་མཚན་མོ།
འདོད་ཧམ་གྱི་གྲོག་རོང་དང་རིང་དུ་བྲལ་ཏེ
ཕྱིར་ཡུན་རིང་གྱེས་པའི་བསམ་པའི་ཕ་ཡུལ་དུ་ལོག་ཅིང་
གཅིག་པུ་དྭངས་གཙང་གི་མཚན་མོ་དང་མཉམ་དུ་སྡོད་དུས
ཕུལ་བྱུང་གི་སྙན་ངག་པ་ཞིག་གམ་དུ་འབྱོར་ན་སྙམ་
ནམ་ཕྱེད་དུ་ སྐམ་རིད་ཀྱི་སྙན་ངག་པ་ཞིག་གིས་སྦི་རག་ཁྱེར་ནས་ཐོན་བྱུང་ལ་
མི་མང་པོ་ཞིག་མ་གྲོས་གཅིག་ཏུ་སུན་སྣང་གི་གནས་མལ་འདིར་འཛོམས་པས
རྨས་ཕོག་པའི་སེམས་ཁོང་དུ་དྲོད་རྒྱུན་དལ་གྱིས་བབས་ཡོང
གཅེས་འོས་པའི་གླག་རྒོད་ཁྱུ་ཞིག་མཚན་མོའི་ལྷིང་འཇགས་ལ་རོལ་བཞིན
སྦི་རག་གི་དྲི་མ་དང་ཕ་སྐད་རྣལ་མ་འཕྱུར་བའི་ཁང་མིག་འདིར
རླབས་ཆེན་གྱི་ཚེ་སྲོག་ཐེངས་ཤིག་ཉམས་སུ་བཞེས་ཀྱིན་མཆིས
（འགྱུར་མེད་རྡོ་རྗེས་བསྒྱུར）
• 50 •



སྐལ་བཟང་བུང་བའི་དགའ་ཚལ། (རྩོམ་སྒྲིག་འགན་ཁུར་བ། ཕུན་ཚོགས་རྒྱལ)
དུས་ཚིགས་ཀྱི་གླུ་སྒྲ།
བན་ཤུལ་ བསོད་ནམས་འབུམ་སྐྱབས།
དཔྱིད།
ནོར་འཛིན་དགའ་མས་བཞིན་རས་བཀྲུས་ཏེ་ལྗང་མདོག་འཕྱོར་ལྭ་གོས་སུ་ཀླུབས།།
བྱ་བྱེའུ་སྐད་སྙན་གྱ་གྱུར་སྒྲོག་ཅིང་ལྕང་ལོའི་ཚལ་ན་འཕུར་ལྡིང་རྩེན།།
གཡང་དཀར་ལུག་ཁྱུས་རི་ལུང་གང་ཞིང་མཁའ་ཡི་སྤྲིན་པར་ཅོ་འདྲི་རྩོམ།།
དཔྱིད་ཀྱི་ཕོ་ཉས་གསུང་དབྱངས་སྙན་མོ་དུས་གསར་བསུ་བའི་དཔལ་དུ་སྒྲོག །
དབྱར།
མཐོང་ལམ་གཅོད་པའི་ས་འཛིན་ཕྲེང་བར་སྔར་མེད་ལང་ཚོའི་གཟི་བྱིན་འབར།།
སྤང་ཐང་སྔོན་མོར་འདབ་རྒྱ་གྲོལ་བའི་སྣ་ཚོགས་མེ་ཏོག་ལྷུག་ལྷུག་རྒོད།།
རྐང་དྲུག་བུང་བས་འཕུར་གཤོག་བརྐྱངས་ཤིང་བརྩོན་པས་ཟེའུ་འབྲུ་ལེན་ལ་བྲེལ།།
སྤྲིན་གྱི་རོལ་མོ་རིང་དུ་འཁྲོལ་ནས་རེ་བའི་གྲུ་ཆར་ཟིམ་ཟིམ་བསྙིལ།།
སྟོན།
འབྲུ་སྙེ་མཛའ་མོའི་གསེར་ཞལ་འཛུམ་ཞིང་འབྲས་བུའི་ལོ་ལེགས་ཁུར་དུ་ལྕི།།
མེ་ཏོག་རྣམ་ཤེས་ཡང་ཡང་འཐུ་བའི་སྦྲང་ཆུང་ཕྱི་མིག་སྙིང་དུ་སྡུག །
ལྷ་བྱ་ཁུ་བྱུག་རྒྱང་དུ་འཕུར་ཞིང་ཁྲུང་ཁྲུང་དཀར་མོ་ལྷོ་ལ་བསྟར།།
སྟོན་གྱི་དྲི་བཞོན་དལ་གྱིས་ལྡིང་བས་བསུང་ཞིམ་མངར་མོ་ཕྱོགས་སུ་བརྡལ།།
དགུན།
རི་ལུང་མཐའ་ཡས་འཁྱག་གིས་ཟོས་ཤིང་ཉལ་འགྲོ་དགའ་མའི་མགྲིན་པ་བརྣངས།།
འུར་འུར་ལྷག་རླུང་དྲག་ཏུ་འཚུབ་པས་བྱང་ཐང་རིང་མོ་སྐྱོ་བས་བྲན།།
འདབ་མེད་རྩི་ཤིང་གོག་པོར་འགྲེང་ཞིང་སྐྱོ་བའི་ཤུགས་གླུ་ཡང་ཡང་ལེན།།
ཁ་བའི་ཟེགས་མ་དབྱིངས་ནས་འབབ་པ་སྤྲིན་པས་གཏོར་བའི་མཆི་མ་འདྲ།།
(མཚོ་ལྷོ་ཁུལ་བོད་ཡིག་སློབ་འབྲིང་།)
• 51 •



སེམས་པ་དམར་པོ།
ལྕགས་བྱམས།
དབྱངས་ཅན་མཚོ་བྱུང་ལྷ་མོའི་བརྩེ་འཛུམ་གྱི་མེ་ཏོག །
བདག་བློ་ནེའུ་གསིང་འཇམ་པོའི་དགའ་ཚལ་དུ་བཞད་སོང་།།
སྐད་ཅིག་ཁོམ་ལོང་མེད་པའི་རྒྱ་ཡན་གྱི་སེམས་པ།།
མཚན་མོའི་ལྷིང་འཇགས་ཁྲོད་ནས་རྒྱང་རིང་ལ་འཕུར་སོང་།།
དཀར་གསལ་ཟླ་བའི་འོད་དཀར་མཁའ་དབྱིངས་སུ་མངོན་བྱུང༌།།
གྲང་བསིལ་སྐྱི་བསེར་རླུང་བུ་ཕྱོགས་ཀུན་ནས་ལྡང་ཡོང་།།
ཤིང་ལོ་ས་རུ་ཟགས་པའི་ངང་ཚུལ་ལ་ལྟ་བཞིན།།
རྒས་པའི་དྲིན་ཆེན་ཕ་མ་བློ་ངོ་རུ་སྣང་བྱུང་།།
འཁྲེང་བའི་སྤུན་མཆེད་ཉེ་དུ་རྒྱབ་རོལ་ཏུ་བསྐྱུར་ཏེ།།
ཁེར་རྐྱང་བསྐྱོད་པའི་རྡོག་ཁྲེས་སེམས་ངལ་གྱིས་འདེགས་བཞིན།།
ཕུགས་འདུན་མིག་གི་དབང་བོ་རྒྱང་རིང་ལ་གཏད་ཀྱང་།།
མག་མོག་ཙམ་ལས་ད་དུང་བགྲོད་ལམ་ཞིག་མ་མཐོང་།།
ས་འཛིན་སྣུམ་མདངས་ཤིག་ཤིག་དཔྱིད་དུས་ཀྱི་ལང་ཚོ།།
ངེས་མེད་ནགས་ན་རྒྱུ་བའི་ཁུ་བྱུག་གི་སྙིང་གཏམ།།
ལྷོ་བཞུད་སྤྲིན་པ་དཀར་པོའི་སེམས་འཕྲིན་གྱི་དྭངས་མ།།
བདག་གི་སྨྱུག་རྩེར་འཁྱིལ་བའི་དྲན་ཤིང་གི་ལོ་ཟླ། །
མེ་ཏོག་འཛུམ་ཆུང་དགོད་པའི་དབྱར་གཞུང་གི་འཚོ་བ།།
རྫ་སུལ་ན་བུན་ལོ་མའི་གཤོག་འོག་ནས་མ་ཚོར།།
ཆུ་མོ་ལྷུང་ལྷུང་འབབ་པའི་ཤག་སྒྲ་ལ་ཉན་བཞིན།།
• 52 •



འདས་པའི་གཏམ་རྒྱུད་སྨུག་པོ་སེམས་ངོགས་སུ་བྲིས་ཡོད།།
བསམ་གཞིགས་ཁ་བའི་ཟེགས་མ་སྙིང་དབུས་སུ་འཚང་ཡོང་།
མི་འཇགས་སེམས་ཀྱི་རླབས་རྒྱུན་བར་མེད་དུ་འཕྱུར་བྱུང་། །
འཚོ་བའི་དགའ་སྐྱོ་ཆགས་སྡང་ཤོག་ངོས་སུ་འགོད་པ།།
ཡུལ་ལ་ལན་ཆགས་ལྕི་བའི་སེམས་གཤིས་ཙམ་ཡིན་ནམ།།
[མཚོ་ལྷོ་ཁུལ་བོད་ཡིག་སློབ་འབྲིང་།]
དཔྱིད་ཀྱི་བདག་མོ་ལྷ་ལས་བབས་པ།
ཚེ་དབང་ལྷུན་གྲུབ།
རོལ་སྒེག་འཁྲིལ་བག་ཉམས་ཀྱིས་ཕྱུག་པའི་དཔྱིད་ཀྱི་བདག་མོ་ལྷ་ལས་བབས།།
བབས་པའི་རྗེས་ཤུལ་སྣ་ལྔའི་གུར་ཁྱིམ་ཡངས་པའི་མཐོངས་ན་མཛེས་པ་འབར།།
འབར་བའི་གྲགས་པ་མཐའ་རུ་ལུད་པས་སཱ་ལའི་སྨན་ལྗོངས་འཛུམ་གྱིས་དགོད།།
དགོད་པའི་སྣང་བརྙན་རིས་སུ་ཐོན་པ་མཐའ་ཡས་སྤང་གི་རྒྱན་དུ་འཛིན།།
ཉིན་བྱེད་གཞོན་ནུ་དྲེགས་པའི་ཉམས་ཀྱིས་ཆུ་ཁུར་གླང་བོའི་རྒྱབ་ཏུ་བཅིབས།།
འདབས་ལྡན་པད་མས་ལང་ཚོ་ངོམ་བཞིན་མཛེས་པའི་གེ་སར་ལྷུག་པར་གྲོལ།།
སྤྲིན་དཀར་གསེབ་ཏུ་གཡུ་འབྲུག་སྔོན་མོས་སྙན་པའི་དབྱར་རྔ་ཞི་བས་རྡུང་།།
དགའ་བའི་མྱོས་པའི་མདོངས་མཐའ་ཅན་དེས་སྒེག་པའི་བྲོ་གར་ཡང་ཡང་བསྒྱུར།།
ཁུ་བྱུག་སྔོན་མོས་གཤོག་འགྱུར་རྒྱག་བཞིན་རི་ཆུ་སྟོང་གི་མཐའ་ནས་སླེབས།།
སྙན་པའི་གསུང་དབྱངས་དལ་གྱིས་འབྱིན་ཞོར་སྦྲ་ཁྱིམ་རེ་རེའི་ཆོན་རྩེར་བབས།།
གསོམ་དཀར་སྣོད་ནས་མར་དཀར་བརྩོན་པའི་གཤིས་བཟང་འབྲོག་པའི་ཨ་ཅེ་ཚོས།།
གདོང་ལ་འཛུམ་པའི་འོད་སྣང་འཁྱུག་བཞིན་འོ་མའི་མཆོད་པ་ཕྱོགས་སུ་གཏོར།།
• 53 •



རི་སྐྱེས་འདྲོགས་པའི་རྨིག་སྒྲ་འཚུབ་པོ་རྫ་རི་སྔོན་མོའི་གྲག་ཅར་འཁོར།།
སྤུ་རིས་བཀྲག་པའི་སྡེར་ཐོག་ཚོགས་ཀྱང་ནགས་མའི་ཀློང་ན་བག་ཕེབས་རྒྱུ།།
འཕུར་གར་ངོམ་པའི་འདབ་ཆགས་ཕྲེང་བ་སྤྲིན་དཀར་མཐོངས་ན་ལྷོད་ཀྱིས་རྒྱུ།།
ཡོད་ཚད་མཛེས་འཛུམ་གོང་བུར་སྨིན་པ་དཔྱིད་ཀྱི་དཔལ་མོའི་ལང་ཚོ་ཉིད།།
，
E
ཉི་གཞོན་འོད་ཟེར་བར་མེད་འཕྲོ་ཞིང་གཙང་ཆབ་སྔོན་མོའི་འབབ་སྒྲ་སྙན།།
རླུང་གི་རྒྱལ་མཚན་མཁའ་རུ་འཕྱོ་ཞིང་སྤྲིན་གྱི་མེ་ཏོག་འཛིན་མར་འཁོར།།
སྔོ་ལྗང་མྱུ་གུ་མལ་ལས་ལངས་ཤིང་སྣ་ཚོགས་འཁྲི་ཤིང་སྐྱེ་སྟོབས་འབར།།
དཔྱིད་ཀྱི་བདག་མོ་གར་ལ་ཆས་སྐབས་ཚེ་སྲོག་གསར་བར་དབུགས་དབྱུངས་ཐོབ།།
རླབས་ཀྱི་ལག་པའི་ཕྱག་རྒྱ་བསྣོལ་བའི་དྭངས་གཙང་ཆུ་མོའི་ལྷུང་ལྷུང་རྒྱུན།།
བསིལ་ལྗོངས་དགའ་མའི་མགྲིན་པར་འཁྱུད་དེ་འཇོ་སྒེག་ཉམས་ཀྱིས་རྒྱུ་བ་ན།།
བསེར་མ་རླུང་གི་རྒྱུ་བར་བསྟེན་པའི་སྐྱེ་དངོས་འབུམ་གྱི་ཕྱག་ཟུང་གིས།།
འབོད་པའི་གཡབ་མོ་དྲག་ཏུ་གཡོ་བཞིན་མཚར་བའི་རྣམ་འགྱུར་ཅི་ཡང་སྟོན།།
སྣང་བྱེད་འོད་ཀྱི་ཟུར་མིག་རྣོན་པོས་ཁམ་སྡོང་ཚལ་གྱི་མེ་ཏོག་དཀྲོགས།།
དཀྲོགས་པའི་དྲི་ཞིམ་ལྷོ་རུ་འཁོར་བས་ཆུ་ལེན་བུ་མོའི་གདོང་ལ་སིམ།
སིམ་པའི་གླུ་སྐད་རྒྱང་དུ་འཐེན་པས་ཆུ་ཕྲན་སྟོང་གི་བཞུར་འགྲོས་དལ།།
དལ་བའི་གོམ་ཁ་ཕྱོགས་སུ་བསྒྱུར་བས་དཔྱིད་ཀྱི་བདག་མོའི་མཛེས་པ་མཐོང་།།
དཔྱིད་ཀྱི་བདག་མོ་ལྷ་ལས་བབས་པས་གངས་ལྗོངས་མཐོ་རིས་ཞིང་དུ་བསྐྲུན།།
བསྐྲུན་པའི་སྣང་བརྙན་འོད་དུ་འཚེར་བ་འཛམ་གླིང་མཛེས་པའི་རྒྱན་གྱི་མཆོག །
མཆོག་གྱུར་གཞན་ཕན་བློ་ལ་བཏེགས་པ་བྱམས་ལྡན་མཛེས་སྡུག་དཔྱིད་ཀྱི་དཔལ།།
དཔལ་ལྡན་ཁ་བའི་ཞིང་ལ་འཁྲུངས་པའི་བཀྲ་ཤིས་དགེ་མཚན་འབུམ་གྱི་རིས།།
[ ཐུན་རིན་རྫོང་མི་རིགས་སློབ་འབྲིང་།]
• 54 •



ང་དང་དུས་བཞིའི་སྙན་ངག
•
-རྒྱུ
.
ཀླུ་བྱམས་རྒྱལ།
དྲོད་དང་ཆུ་མོའི་གླུ་སྒྲའི་ཁྲོད་ནས་དཔྱིད་ཀྱི་དུས་ཚིགས་སླེབས་དུས་སུ།།
ཞིང་བ་རྒན་པོས་སོན་བཟང་འདེབས་ཞོར་འབྲུ་དྲུག་རྨོ་བའི་ལས་ལ་བྲེལ།།
བུ་ངས་འདི་ཡི་རྣམ་པར་བལྟ་བཞིན་མྱུར་བར་རང་བློའི་ཞིང་ས་རུ།།
ངོ་མཚར་རིག་བརྒྱའི་བཅུད་ལྡན་སོན་བཟང་བརྩོན་པ་བསྐྱེད་ནས་ལེགས་པོར་བཏབ།
མཛེས་པའི་ལང་ཚོས་ཀུན་ནས་སྙེམས་པའི་དབྱར་གྱི་དུས་ཚིགས་སླེབས་དུས་སུ།།
རྐང་བ་དྲུག་པས་གླུ་དབྱངས་ལེན་ཞོར་མེ་ཏོག་སྣ་བརྒྱར་འཐམས་ཤིང་འཁྱུད།།
བུ་ངས་འདི་ཡི་རྣམ་པར་བལྟ་བཞིན་མྱུར་བར་ལྷད་མེད་བརྩེ་སེམས་ཀྱིས།།
གྲངས་མེད་བརྩོན་ལྡན་སློབ་གྲོགས་ཀུན་ལ་མཐུན་སྒྲིལ་ལག་ཟུང་རིང་དུ་བརྐྱངས།།
ལོ་ལེགས་སྙེ་མའི་ཁུར་གྱིས་དུད་པའི་སྟོན་གྱི་དུས་ཚིགས་སླེབས་དུས་སུ།།
སོ་ནམ་པ་ཡི་དགའ་བའི་བཞིན་ལ་སྤྲོ་བ་འབུམ་གྱི་ཉི་མ་ཤར།།
བུ་ངས་འདི་ཡི་རྣམ་པར་བལྟ་བཞིན་མྱུར་བར་བརྩོན་པ་ལ་བརྟེན་ནས།།
ཤེས་བྱའི་འབྲས་བུ་ཡོངས་སུ་བླངས་ཏེ་གཞན་ཕན་སྒྲུབ་ཅེས་རང་ལ་བསྐུལ།།
གྲང་བའི་རླུང་བུ་འུར་འུར་འཚུབ་པའི་དགུན་གྱི་དུས་ཚིགས་སླེབས་དུས་སུ།།
ཁ་བའི་འདབ་མ་ལྷབ་ལྷུབ་བབས་ཏེ་མཐའ་ཡས་འཛིན་མ་དཀར་བོར་བཏང་།།
བུ་ངས་འདི་ཡི་རྣམ་པར་བལྟ་བཞིན་མྱུར་བར་རང་གི་སེམས་རྒྱུད་འདིར།།
ཁ་བ་འདྲ་བའི་གཞན་ཕན་ལྷག་བསམ་རྟག་ཏུ་སྐྱོང་བའི་ལྕགས་འདེབས་བྱས།།
[ཐུན་རིན་རྫོང་མི་རིགས་སློབ་འབྲིང༌།]
• 55 •



ཚེ་སྲོག་གི་བཞུར་རྒྱུན། །
ལྕགས་རྡོར་རྒྱལ།
ངའི་ཚེ་སྲོག འདི་ལྟར
ལྷུང་ལྷུང་བཞུར་གྱིན་ཡོད
ཉི་ཟླ་ཏོག་ཏུ་བཙུགས་པའི་མཐོ་སྒང་གི་གཞིས་ནས
ངའི་ཚེ་སྲོག་གི་བཞུར་རྒྱུན་གངས་དཀར་གྱི་སྦུབས་ལས་གྲོལ
དྲི་མེད་དྭངས་ཤིང་གཙང་བ་ནི ངའི་ཚེ་སྲོག་གི་རང་གཤིས་ཡིན་ལ
ཆད་མེད་རྟག་ཏུ་འབབ་པའང ངའི་ཚེ་སྲོག་གི་དམ་ཚིག་ལགས
ངའི་ཚེ་སྲོག འདི་ལྟར
ལྷུང་ལྷུང་བཞུར་གྱིན་ཡོད
མཛེས་སྡུག་བདག་གིར་བཟུང་བའི་སྤང་ཐང་གི་གཞུང་ནས
ངའི་ཚེ་སྲོག་གི་འདུན་མ་ཁོད་ཡངས་པའི་ནེའུ་གསིང་ལ་བཅོལ
མེ་ཏོག་དང་རྩི་ཤིང་གི་རྩ་བ་རུ ངའི་ཚེ་སྲོག་གི་ལྟེང་ཀ་འཁྱིལ་ཡོད་
གཡང་དཀར་དང་སྦྲ་ནག་གི་ཐོང་ག་རུ ངའི་ཚེ་སྲོག་གི་སྤྲོ་སྣང་རྒྱས་ཡོད
ངའི་ཚེ་སྲོག འདི་ལྟར་
ལྷུང་ལྷུང་བཞུར་གྱིན་ཡོད
བརླན་ཐིགས་དང་བྲལ་བའི་སྐྱ་ཐིང་ཐིང་གི་ཞིང་སར
ངས་རང་ཉིད་ཀྱི་སྟོབས་ཤུགས་དང་སྤོབས་པ་ཕུལ་མྱོང
ཁེ་གྲགས་དང་ཟིང་ཟིང་ངའི་འཚོལ་སྙེགས་མིན་ལ
གཡོ་སྒྱུ་དང་རྫུན་བཟོ་ངའི་ཁྱད་གཤིས་མིན་
ངའི་ཚེ་སྲོག འདི་ལྟར
རྒྱང་ལ་བཞུད་འགྲོ
ཚ་གདུང་གི་མེ་ལྕེས་རོབ་ཏུ་གཟིར་བའི་དབྱར་གཞུང་དང་
ལྷགས་རླུང་གི་རལ་གྲིས་ཀུན་ནས་གཅུན་པའི་དགུན་འཁྱག ད་དུང་
ཟིལ་བའི་མུ་ཏིག་འཚེར་བའི་ཞོགས་པ་དང
་
• 56.



མཚམས་སྤྲིན་འོད་དུ་མཛེས་པའི་ས་སྲོད གང་དུའང
ངའི་འཇགས་མེད་ཀྱི་བཞུར་རྒྱུན་ལ འགྱུར་མེད་ཀྱི་དམ་ཚིག་མོད་ཅིང
ངའི་རྟག་བརྟན་གྱི་འདུན་པར རྫོགས་མེད་ཀྱི་མཛེས་སྡུག་ལྡན་
ངའི་ཚེ་སྲོག འདི་ལྟར
ལྷུང་ལྷུང་བཞུར་གྱིན་ཡོད་
དཔྱིད་གསུམ་མེ་ཏོག་ལྷུག་ལྷུག་བཞད་ཅིང་
དབྱར་གསུམ་སྦྲང་ཆར་ཤག་ཤག་འཇོ་བའི་དུས་ཚིགས་འདིར
ང རྒྱང་ལ་བཞུད་འགྲོ
མེ་ལྕེ་ལྟ་བུའི་འདུན་མ་ཞིག་གི་སླད་དུ་
ངས་འགྱུར་མེད་ཀྱི་སྤོབས་པ་ཟས་སུ་སྒོམ་བཞིན
ཚེ་སྲོག་གི་བཞུར་སྒྲ་དབྱངས་སུ་གྱེར་བཞིན་རྒྱང་ལ་བཞུར་འགྲོ
གྲོ
[ གོང་ཧོ་རྫོང་མི་རིགས་སློབ་འབྲིང༌།]
མ་ལོ་ལགས། ཐུགས་ཁུར་མ་གནང༌།
ཐེམ་ཆེན • བློ་གྲོས་རྒྱལ་མཚན།
ལམ་སྟོན་གྱི་སྒྲོན་མེ་སྦར་ཡོད
མ་ལོ་ལགས ཐུགས་ཁུར་མ་གནང
དགུན་གྱི་གྲང་རླུང་ལྡང་བའི་ཁྲོད
བུ་ཆུང་ང་རྣོ་མྱུར་གྱི་མེ་སྟག་ཡིན་པས
ཁ་བ་བུ་ཡུག་ཇི་ལྟར་རྩུབ་ཀྱང
ཚེ་སྲོག་ལ་འོད་སྣང་འཕྲོ་སྲིད།
མ་ལོ་ལགས ཐུགས་ཁུར་མ་གནང་
གཞིས་བྱས་གྱེས་པའི་ལོ་ཟླ་འདིར
བུ་ཆུང་ང་བརྩོན་འགྲུས་ཀྱི་རྟ་མཆོག་ཡིན་པས
ཕུགས་བསམ་གྱི་ལམ་ཐག་ཇི་འདྲ་རིང་ཡང
མདུན་བསྐྱོད་ཀྱི་གོམ་ཁ་ནམ་ཡང་གློད་མི་སྲིད
མ་ལོ་ལགས ཐུགས་ཁུར་མ་གནང་
མཚན་མོའི་སྨག་རུམ་སྟུག་པོ་རུ
བུ་ཆུང་ང་མཚར་སྡུག་གི་སྐར་མ་ཡིན་པས
མུན་པའི་གཏིང་མཐའ་ཇི་འདྲ་རིང་ཡང
མ ་ལོ་ལགས ཐུགས་ཁུར་མ་གནང…...
2001. 9. 25
• 57 •



དུས་རབས་ཀྱི་འབདེ་སྐད།
ཆུ་གཞུང • ཟླ་གཞོན།
དུས་ཚིགས་དེའི་དབང་གིས
ས་གཞི་སྐྱ་ཐིང་ངེར
ཡོད་ཚད་གཉིད་དུ་ཡུར་བའི་སྣང་བ་སྟེར
དུས་ཚིགས་འདི་ཇི་འདྲའི་ལྷིང་འཇགས་ཅིག་རེད་ཨང་་་་
ངའི་རྣམ་ཤེས་ཀྱི་རྐང་རྗེས་རེ་རེ་ཁ་བས་གཡོགས་ཤིང
ངའི་བསམ་གཞིགས་ཀྱི་ཆུ་ཕྲན་དྭངས་མོ་འཁྱག་པས་བསྡམས
ད་དུང སྙན་ངག་གི་སྐར་མ་འོད་ཆེན་དང་
རི་ལུང་བསྙེགས་པའི་ལུག་ཁྱུ་དཀར་པོ
གྲང་ངར་དེའི་ཁྲོད་ན་འདར་སིག་སིག
སྐབས་དེར བྱེའུའི་གསུང་སྐད་དབེན་ཞིང
རི་བོ་ཁ་བས་གཡོགས་དུས
ངས་ཡང་བསྐྱར་སྙན་ངག་འབྲི་མགོ་བརྩམས
སྤུན་ཟླ་ཚོ་ སུས་ཀྱང་རྡུབ་མི་འདོད་པའི་གྲང་རེག་དེའི་ཁྲོད་ན་
ཉ་གསེར་ལོའི་གཤོག་པ་དར་ལ་འབྱར
བྱ་རྒོད་པོའི་གཤོག་པ་བྲག་ལ་འཐོག
དེ་དུས སྦྲ་ཐང་སྨུག
ཁ་བའི་ཁྲོད་ན་འཇམ་ཐིང་ངེར་འགྱེལ་ཞིང
ཡུལ་མི་ཚོ བུ་ཡུག་གི་ཁྲོད་ཉམ་ཆུང་གིས་འཚོ་
སྤུན་ཟླ་ཚོ དུས་ཚིགས་འདིར་གྲང་རེག་རྒོད་ཀྱང
དུས་ཚིགས་འདིར་མེ་ཏོག་དང་དགོད་སྒྲ་ཡལ་རུང
ང་ཚོ་འདི་ལྟར་ཕམ་དོན་མེད་ལ
སྐྱོ་དོན་ཡང་མེད
དུས་རབས་འདིའི་འབོད་སྐད་ཁྲོད་ན
ང་ཚོས་ནམ་ཡང་ངག་ལ་གྱེར་ཆོག་པའི་སྙན་ངག་ཡོད་པ་མ་ཡིན་ནམ
[མཚོ་ལྷོ་ཁུལ་བོད་ཡིག་སློབ་འབྲིང་།]
• 58 •



སྙན་དབྱངས་ཆུ་བོའི་བཞུར་རྒྱུན།
（རྩོམ་སྒྲིག་འགན་ཁུར་བ། འཕགས་པ་ཐར）
ཤ་བོ་རྒྱལ། （ རྨ་ལྷོ)
ཇོ་མོ་གླང་མ ང་ནི་ཁྱོད་ཀྱི་བྱིས་པ་ཡིན
ཁྱོད་ཀྱི་གཅེས་ཕྲུག་དེ་
ནངས་རེ་དགོང་རེར་ཆར་སྤྲིན་ཞིག་ཏུ་བརྫུས་ནས
ཁྱོད་ཀྱི་འགུལ་ལ་འཁྱུད་ཅིང་
ཁྱོད་ཀྱི་པང་དུ་བསྡད་ནས་ཨ་མ་རི་བོང་གི་གཏམ་རྒྱུད་ལ་ཉན་པའི་སྐབས་སུ་
རླུང་གིས་འཇིག་རྟེན་གྱི་ལྗོན་པ་མཐའ་དག་བསྒུལ
ཁྱོད་ཀྱིས་འཇིག་རྟེན་གྱི་ལྗོན་པ་བསྒྲུལ་ཨེ་མྱོང
ཁ་དོག་སྣ་ལྔའི་རླུང་དེ་
ངས་ལག་པ་ཆུང་ཆུང་བསྲིངས་ནས་ཇི་འདྲའི་འཛིན་སྙིང་འདོད་པ་ལ
ཁྱོད་ཀྱི་དབུ་རྩེ་སྤྲིན་གྱི་ནང་དུ་ཟུག་ཅིང་
ཉི་ཟླ་གཉིས་ཁྱོད་ཀྱི་རྣ་རྒྱན་དུ་བཏགས་ཡོད་ནའང
རང་ཉིད་རང་གི་སྤྱན་རས་ཀྱིས་བཙའ་བར་བྱེད་རན་ཏེ་
གཡུ་མདོག་གི་ཚེ་སྲོག་མ་སྨིན་པའི་ངོས་ཀུན་ཏུ་
ཁྱོད་ཀྱི་འབྲོང་རྒོད་ཀྱི་འཕག་འགུལ་སྔར་ལྟར་ཞི་ཞིང
ཁྱོད་ཀྱི་བུ་ཆུང་གི་སེམས་པ་ཡང་རྡོ་བཞིན་འཇགས་པར་བྱེད
ཨ སེམས་བཟང་བའི་ཇོ་མོ་གླང་མ་ཡ
མུ་ཏིག་ནང་བཞིན་གྱི་ལྷ་མཚོ་ནི་ཁྱོད་ཀྱི་སྤྱན་ཆབ་ཡིན་ནམ
ཁྱོད་ཀྱི་སྒྲོན་མེ–
བདག་གི་སྐྲ་ལོ་ཟིང་ཟིང་དུ་གཡོ་བའི་དུས་ཚིགས་ཨང་
ཁྱོད་ཀྱིས་བདག་གི་སྒེའུ་ཁུང་འབྱེད་རོགས་གནོངས
ཁྱོད་ཉིད་སྒོ་ཞིག་ཏུ་སྤྲུལ་ནས
གང་དུའང་འགྲོ་རྩིས་མེད་པའི་སྐབས་སུ་
• 59 •



་ ་་
ཁྱོད་ཀྱིས་བདག་གི་མིང་ནས་འབོད་པར་མི་བྱ་བར་ཞུ་
ང་ནི་གཙང་པོ་དེ་འབབ་པའི་རྒྱུན་ཏེ་
དུས་ཚིགས་ཀྱི་འགྲོས་དང་བསྟུན་ནས་སྡོད་པ་ག་ལ་སྲིད་
ཁྱོད་ཀྱི་སྒྲོན་མེ་ནི་ཁྱོད་ཀྱི་དར་རྒུད་དང་ཁྱོད་ཀྱི་བདེ་སྡུག་རེད
ཨོ མ་གཞི་གཞན་གང་ཡང་མ་ལགས་ཏེ
རི་སྤྱང་སྔོན་མོས་ངར་སྐད་སྒྲོག་པའི་ཚེ་ན་ཡང་
ཁྱོད་ཉིད་གཉིད་དུ་ཡུར་བ་དེས་ལན་ལ
གསལ་བོར་བསམས་ན་
འཚོ་བ་ནི་གླག་རྒོད་ཀྱི་འཚོ་སྟངས་ལས་མ་འདས་སོ།
ས་ལ་ས་
ཇོ་མོ་གླང་མ ཁྱོད་ཀྱིས་སེམས་པའི་སྟེང་ནས་གླག་རྒོད་དེ་དྲན་ཨེ་མྱོང
ཁ་སང་ནི་ང་ཚོས་དབྱེ་ཞིབ་དང་ཕྱོགས་བསྡོམས་བྱས་པའི་དུས་ཚོད་དང་
དེ་རིང་ནི་ང་ཚོ་མདུན་དུ་བསྐྱོད་དགོས་པའི་ཉིན་མོ་ཡིན་འོས་ཨང་
རླུང་གིས་མུ་མཐུད་དུ་འཇིག་རྟེན་གྱི་ལྗོན་པ་བསྒུལ་ནས
ཐ་ན་གཉིད་དུའང་མི་འཇུག
ཁྱོད་ཁོ་ན་ད་གཟོད་ཁེར་རྐྱང་གི་གནས་འདི་རུ་ཁུ་སིམ་མེར་འདུག་སྟེ
ཁྱོད་ཀྱི་ངང་ཚུལ་དང་ཁྱོད་ཀྱི་བཟོ་ལྟ་དེས་
ཁྱོད་ཀྱི་གཅེས་ཕྲུག་ལ་སྐྱོ་གདུང་གི་མིག་ཆུ་ཤམ་ཤམ་འཐོར་ཞིང
འབོད་སྐུལ་གྱི་ངག་སྒོ་ཡངས་པོར་ཕྱེས
རེད་དེ ཁྱོད་ཀྱི་ཚེ་སྲོག་ནི་གོར་མ་རྡོ་ལས་གྲུབ་པའོ
ང་ཚོས་ཀྱང་ལྗོན་པ་ཞིག་གི་ཆེད་དུ་
དུ་
ལ་བརྒྱབ་ཆུ་བརྒལ་བྱས་ཤིང
རི་བོ་ཁྱོད་ཀྱང་དེ་རུ་འགྲོ་ཞེས
ཁྱོད་ཀྱི་གཡོ་འགུལ་མེད་པའི་སྒོ་འགྲམ་དུ་འོངས་
དུས་ཚོད་ཀྱི་དབང་གིས
ཁྱོད་ཉིད་མལ་ཁྲིའི་སྟེང་དུ་ལོག་ཅིང་
ཡང་དེ་ནས་སྒེའུ་ཁུང་ཁར་ཡོང་བའི་སྐབས་སུ
ཁྱོད་ཀྱི་ཕྱིར་ལྟོས་སློག་བཞིན་པའི་མིག་གིས
རླུང་དེ་ཡང་མདུན་དུ་འགྲོ་རུ་མ་བཅུག
• 60 •



ལྗོན་པ—— རྩྭ་རྩི་ཏོག་གཡོ་བའི་སྙན་འཇེབས་ཀྱི་སྒྲ་དེས་ཀྱང་
ཁྱོད་ཀྱི་བུ་ཆུང་མི་གཡོ་ག་ལ་སྲིད
ཁྱོད་ལ་ཐ་ན་ཆར་ཆུ་འགོག་བྱེད་ཀྱི་རས་ལྭ་ཞིག་ཀྱང་མི་འདུག
ཨ་ཙི ཁྱོད་ནི་རྒན་པོ་ཞིག་གི་དམར་རྗེན་གྱི་སེམས་པ་སྟེ
ཁྱོད་ཀྱི་དབུ་སྐྲ་ཡང་དཀར་པོར་གྱུར་ཅིང
ཁྱོད་ཀྱི་མིག་ཟུང་ཡང་རབ་རིབ་ཏུ་གྱུར་འདུག
ང་ཚོས་སྒོ་དེ་འབྱེད་པའི་ཆེད་དུ
མི་སེམས་མང་པོ་རི་སྒང་བཞིན་དུ་འཕྱོ་
ཇོ་མོ་གླང་མ ཁྱོད་ཀྱིས་ལང་ཚོ་ཡི་ཆང་དཀར་བཞེས་རོགས་གནོངས
ཁྱོད་ལ་གསོན་ཤུགས་ཀྱི་འཕར་རྩ་མ་ལྡང་ན
ཡོད་ཚད་ཐམས་ཅད་རྙེད་པར་ག་ལ་སྲིད
ཡིན་ནའང་ཁྱོད་ཀྱིས་འཇོར་ཞིག་ཁུར་ནས
དལ་བ་དལ་བུར་སྐྱོད་པའི་སྐབས་སུ་
རླུང་ཞིག་བྱེད་འདོད་པའི་བུ་ཆུང་གིས
སྔར་བཞིན་དགུན་གྱི་སྤུ་གྲི་དྲན་ཞིང
ཁྱོད་ཀྱི་རྒས་འགྲོ་བའི་ཡན་ལག་དང་ཉིང་ལག་དྲན
དངོས་ནས ཉི་ཟླའི་འཆར་ནུབ་དང་སེམས་ཁོང་གི་དགའ་སྐྱོ་
དུས་རབས་འདིའི་རླུང་ནི་དུས་རབས་གང་ལས་ཀྱང་རྩུབ་
ཁྱོད་ཀྱིས་ཉི་ཟླ་གཉིས་ཕྲག་ཏུ་བཏེགས་ནས
སྐར་མའི་གོ་ལ་གང་ཞིག་ལ་རྒྱང་ལྟ་བྱེད་བཞིན་ཡོད
གླག་རྒོད་དེ ཁྱོད་ཀྱི་ཕང་བ་ནས་ལྡང་འགྲོ་བའི་ཚེ
ཁྱོད་ནི་དེ་ཡི་བསྐྱེད་མ་ལགས།
གནས་གང་ཞིག་དང་དུས་གང་ཞིག་ཏུ་སླེབས་ན་ཡང་
གློག་རྒོད་ཀྱི་རེ་འདུན་ནི་མ་ཡུམ་གྱི་སྨོན་ཚིག་སྟེ
མ་ཡུམ་གྱི་སྨོན་ཚིག་ནི་འགྱུར་དུ་མེད་པའི་བདེན་ལུགས་ལགས
དེ་ཡི་ཕྱིར་ན ཁྱོད་ཀྱིས་འཕག་འཚག་བྱེད་རོགས
ཁྱོད་ཀྱིས་འུར་སྒྲ་སྒྲོགས་རོགས
ཁྱོད་ནི་ད་བཟོད་གཤོག་ཟུང་བསྒྱུར་ནས་འཕུར་བཞིན་པའི
• 61 •



རི་བོ་ལྟ་བུའི་གླག་རྒོད་ཡིན་
ཤེལ་གྱི་ཀ་བ་དང་མུ་ཁྱུད་ཀྱི་རི་རྒྱུད་
གངས་དཀར་གྱི་འདབ་མ་རེ་རེ་ནི་ཁྱོད་ཀྱི་ཕྲ་ཕུང་རེད
གླུ་ལེན་མི་ཤེས་པའི་ཁྱོད་ཀྱི་ཕྲ་ཕུང་གི་དྲན་ཕྱོགས་དེ་ན་
གཙང་པོ་ལྷུང་ལྷུང་དུ་འབབ་པ་མེད་ལ
སྔོ་ལྗང་སྟུག་པོར་རྒྱས་པའི་ལྗོན་ཤིང་ཡང་མེད
དེ་བས་ཡུལ་ལྗོངས་དེ་རུ་སྔོ་ཕྲན་ཙམ་ཡང་འབུས་གྲབས་མ་བྱས་པས
གནའ་བོའི་གྲོང་བརྡལ་དེ་ཡིས་སུ་ལ་སྒུག་ཡོད
སྟོན་ལོ་རླུང་གིས་ཁྱེར་སོང་
སྙིང་སྡུག་གཞན་གྱིས་ཕྲོགས་སོང་
ཨོ མ་གཞི་གཞན་སུ་ཡང་མ་ལགས་ཏེ
ཁྱོད་ཉིད་སྒོ་ཁར་མ་ཡོང་བ་དེའོ
ཕྱི་རོལ་གྱི་ཁོར་ཡུག་དེ་འདྲ་མཛེས་པས
ཁྱོད་ཕྱི་རོལ་ཏུ་བུད་ལ་ཆེས་རིང་བའི་དབུགས་ཤིག་འབྱིན་རོགས་
ཇོ་མོ་གླང་མ་
ཉི་གཞོན་ཁྱོད་ལ་འཕྲོས་པའི་ཚེ་ན་
ཁྱོད་ནི་ལྷ་ཡུལ་ནས་འབབ་པའི་དྭངས་གཙང་གི་རྦབ་ཆུ་སྟེ
རང་སྣང་གིས་རྡོག་བརྫིས་བྱེད་པའི་རྐང་སྟེགས་ག་ལ་ཡིན་
ང་ཚོ་ནི་ཁྱོད་ཀྱི་གཅེས་པའི་བུ་ཕྲུག་སྟེ
བསིལ་རླུང་ཁྱོད་ལ་འབུལ
ཉི་གཞོན་ཁྱོད་ལ་འབུལ
ཚེ་སྲོག་དང་རི་རབ་གླིང་བཞི་ཁྱོད་ལ་འབུལ
རླུང་འཚུབ་དྲག་ཆར་གྱི་ནང་དུའང
ཀྱེ་ཀྱེ ཇོ་མོ་གླང་མ་ནམ་ཡང་རྒས་ག་ལ་སྲིད
རི་བོ་དེ་ཡི་ཕྲག་པ་ནི་ཉི་མ་ཡི་ཕོ་བྲང་ཡིན་ལ
དེ་ཡི་སྤྱན་ཟུང་ནི་འོད་ཀྱི་ཟེར་བརྒྱ་འདྲེན་པའི་བསུ་མ་ཡིན
• 62 •



ཕྲན་དཔྱད་རླབས་ཀྱི་ཟེགས་མ།
（རྩོམ་སྒྲིག་འགན་ཁུར་བ། འཕགས་པ་ཐར)
ང་ཡི་བོད། ཨ་
ལྗང་བུ། （ལྷ་ས）
རི་རབ་དང་གཙང་བོའི་འཚང་ཀས་ཁོད་མ་སྙོམས་པའི་སྤང་ལྗོངས་ཆེན་པོ་
རི་རབ་ནི་འཚང་ག་ཤིག་ཤིག་གི་རྩྭ་སྐྱའི་ཚོགས་དང་
གཙང་ཆུ་ནི་རྩྭ་རྐང་ལ་འབྱར་བའི་ཟིལ་བ་དག་ཡིན
སྤྲིན་པ་བྲལ་བའི་ཉི་འོད་འོག་གི་ནམ་མཁའ་དང་འདྲ་བར
སྤང་ལྗོངས་འདི སྐོམ་ཐན་གྱིས་ཡོངས་སུ་ཟིན་སོང
ཨེ་མ་ང་ཡི་བོད སང་ཉིན་གྱི་སྨུག་སྒྱུའི་གྲོང་ཁྱེར
རྒྱང་རིང་ས་ནས རྡེའུ་ཆུ་ལ་བྱིང་བ་ཇི་བཞིན་
གྲག་མེད་ངང་ཡལ་གྱིན་པའི་གསང་བ་བདག་མེད་ཅིག
འབྲུག་སྒྲ་མེད་པའི་གློག་དམར་ཞིག་གི་འཁྱག་སྲོལ
ཨེ་ཤར་ཡའི་སོག་སྲུབས་ལ་ཟུག་པའི་ཁེར་རྐྱང་གི་གླུ་གཞས་
མཐོ་ས་ནས་ཙོག་པུར་བསྡད་དེ་
ངག་མི་སྨྲ་བའི་ཤ་ཁྲག་གི་རི་རབ་
ང་ཡི་ཡུལ་ལྗོངས ཕྱོགས་བཞི་མཚམས་བརྒྱད་ཀྱི་རྦ་རླབས
ཡིད་སེམས་མ་སྐྱིད་པ་དག་གི་ན་ཟུག་འབྲི་སའི་རྩིག་ལྡེབས་ཆེན་པོ་
* ལྗང་བུའི་སྙན་དེབ《སྙན་རྩོམ་གཟི་མིག་དགུ་བ》ལས་ཁོལ་དུ་ཕྱུངས།
(ཕྲན་དཔྱད\ ལྡོང་ཕྲུག） སྙན་རྩོམ་འདི་འགོ་བརྩམས་མ་ཐག་“རི་རབ་དང་གཙང་
བོའི་འཚང་གས་ཁོད་མ་སྙོམས་པའི་སྤང་ལྗོངས་ཆེན་པོ”ཞེས་ང་ཚོར་བོད་ཀྱི་རང་བྱུང་་་་་་
ཁོར་ཡུག་དེ་ཧ་ཅང་གཅིག་སྡུད་སྒོས་བསྟན་འདུག ངོ་མ། ང་ཚོར་འདི་ལྟ་བུའི་ཡུལ་ལྗོངས་
ཡོད་པས་ད་གཟོད་འཇིག་རྟེན་གྱི་ཡང་རྩེའི་མི་རིགས་ཞེས་སྙན་པ་འཕུར་མྱོང་ལ། ཡང་ང་
ཚོར་འདི་ལྟ་བུའི་ཡུལ་ལྗོངས་ཡོད་པས་ད་གཟོད་འཇིག་རྟེན་གྱི་གྲུ་གར་ཁེར་རྐྱང་དུ་ཕུད་་་་
པའང་ཡིན། རི་རབ་དང་གཙང་པོ། རང་བྱུང་གི་སྲུང་ཡོལ་མཐུག་པོ་འདིས་དུས་ཡུན་རིང་
• 63 •



E
པོ་ཞིག་ལ་ང་ཚོ་ཡངས་པའི་འཇིག་རྟེན་དང་འབྲེལ་བ་རྦད་དེ་བཅད་ནས་ཤེས་མེད་ཚོར་་་་
མེད་དུ་སྡོད་དུ་བཅུག་པས་ང་ཚོས་ཕྱི་རོལ་འཇིག་རྟེན་གྱི་འགྱུར་བ་ཅུང་ཙམ་ཡང་མ་ཚོར་་་་
ལ། ཐ་ན་དེ་རང་གི་འཚོ་གནས་དང་འབྲེལ་བ་ཡོད་པའང་མ་ཤེས། དེ་ལྟར། དུས་རབས་
ནས་དུས་རབས་འདས་པས་ང་ཚོས་རང་ཉིད་གཞན་གྱི་རྗེས་སུ་ལུས་པ་མ་རྟོགས་ལ། ཉེན་
ཁའི་འགག་རྩར་ཕྱོགས་པ་དེ་བས་ཀྱང་སྨྲོས་ཅི། རི་རབ་དང་གཙང་པོ། རང་བྱུང་གི་
ལྕགས་རི་བཙན་པོ་འདིས་ང་ཚོའི་རྒྱལ་ཁམས་འདིར་བསམ་བློ་གསར་བ་དང་ལྟ་བ་གསར་་་་
བ་འབྱུང་རྒྱུར་ཡང་གནོན་ཤུགས་ཆེན་པོ་ཞིག་སྤྲད་ཡོད་པ་འདྲ། དེ་རྗེས“རི་རབ་ནི་
འཚང་ཀ་ཤིག་ཤིག་གི་རྩྭ་སྐྱའི་ཚོགས་དང/གཙང་ཆུ་ནི་རྩྭ་རྐང་ལ་འབྱར་བའི་ཟིལ་བ་དག་་
ཡིན”ཞེས་པ་འདིས། ང་ཚོར་ཟད་དུ་མེད་པའི་ནུས་པའི་འབྱུང་ཁུངས་ཡོད་ཀྱང་། དེ་དག་
བེད་སྤྱོད་ཀྱི་རིན་ཐང་མི་ཤེས་པ་དང་བེད་སྤྱོད་མི་ནུས་པ་དེ་བསྟན་ཡོད། ང་ཚོས་རང་
བྱུང་གི་ནུས་པའི་འབྱུང་ཁུངས་དེ་དག་བེད་སྤྱོད་ཀྱི་རིན་ཐང་མ་ཤེས་པས་རི་རབ་ལ་རྩྭ་་་་
རྐང་དང་གཙང་ཆུ་ལ་ཟིལ་བའི་འདུ་ཤེས་མ་གཏོགས་མེད་ཕྱིར། དེ་དག་སྔོགས་འདོན་
དང་བེད་སྤྱོད་བྱེད་པའི་བསམ་བློ་དང་མི་སྣ་ཤིན་ཏུ་མཁོ། དེ་བས། “སྤང་ལྗོངས་འདི/
སྐོམ་ཐན་གྱིས་ཡོངས་སུ་ཟིན་སོང”།
ང་ཚོའི་སང་ཉིན་ནམ་འབྱུང་འགྱུར་ནི“སྨུག་རྒྱུའི་གྲོང་ཁྱེར”བཞིན་གསལ་ཆ་བྲལ་
ནའང་༑ /ང་ཚོས“རྒྱང་རིང་ས་ནས/རྡེའུ་ཆུ་ལ་བྱིང་བ་བཞིན/གྲག་མེད་ངང་ཡལ་གྱིན་
པའི”རང་ཉིད་ཀྱི་གནས་བབ་དང་ཉེན་ཁ་གློ་བུར་དུ་ཚོར་ནས་འཕག་འཚག་ཕྲན་བུ་རྒྱག་
འགོ་ཚུགས། དེ་ནི་“འབྲུག་སྒྲ་མེད་པའི་གློག་དམར་ཞིག་གི་འཁྲུག་སྲོལ”བཞིན་ཟིལ་
ཤུགས་ཆེན་པོ་མ་བྱུང་ཡང་། དེས་ང་ཚོའི་མདུན་ལམ་ལ་གསལ་ཆ་ཕྲན་ཙམ་སྟེར་ཡང་སྲིད།
ང་ཚོས་ལོ་ངོ་སྟོང་ཕྲག་གི་རིང“ཁེར་རྐྱང་གི་གླུ་གཞས”ལེན་བཞིན“མཐོ་ས་ནས་ཙོག་
པུར་བསྡད”ཀྱང“ཕྱོགས་བཞི་མཚམས་བརྒྱད་ཀྱི་རྦ་རླབས”མཐོང་མ་ཐུབ་པས། ད་
གཟོད་ང་ཚོའི་གནས་བབ་ད་ལྟའི་འདི་བཞིན་གྱུར་བ་ཡིན། འདི་ནི་ཁྱོད་དང་ཁོ། ད་
དུང་ང་ཡང་གཏོགས་པའི་ཡིད་སེམས་མ་སྐྱིད་པ་དག་གི་ན་ཟུག་འབྲི་སའི་རྩིག་ལྡེབས་་་་་་
ཆེན་པོ”ཞིག་ཡིན།
སྙན་རྩོམ་འདིའི་བསྡུས་བརྗོད་ཀྱི་དཔེ་ཡང་ཆེས་ཤིན་ཏུ་གསར་བ་ཤ་སྟག་སྟེ། དཔེར་
ན“སང་ཉིན་གྱི་སྨུག་རྒྱུའི་གྲོང་ཁྱེར”“འབྲུག་སྒྲ་མེད་པའི་གློག་དམར་ཞིག་གི་འཁྱུག་་་་་་
སྲོལ” “ཁེར་རྐྱང་གི་གླུ་གཞས” “རྩིག་ལྡེབས་ཆེན་པོ”ལྟ་བུ་སྟེ། དཔེ་འདི་དག་གིས་ང་
ཚོར་སྒྱུ་རྩལ་དང་མཛེས་དཔྱོད་ཀྱི་བར་སྣང་གསར་བ་ཞིག་ཕྱེས་ཡོད་དོ།།
• 64 •



༡ ཁའ་འགྲོའི་གཟུགས་རིས། ་
འཇུ་སྐལ་བཟང་། （ མགོ་ལོག）
མཛེས་སྡུག་དར་གྱི་ཤམ་བུ་ལྷབ་ལྷུབ་ཏུ་
གཡོ་བཞིན།
ལྕུག་ཕྲན་ལུས་ཀྱི་ཟློས་གར་ནམ་མཁའ་ན་
སྒྱུར་བ-
ཨེ་མ་མཁའ་ལ་རྒྱུ་བའི་འཆི་མེད་ཀྱི་བུ་མོ།
མཛེས་སྡུག་གི་བཞིན་དཔལ།
ཉ་གང་གི་ཟླ་དཀྱིལ།
དཀྱུས་རིང་གི་ཟུར་མིག་
མེ་ཏོག་གི་མདའ་གཞུ།
འཁྲིལ་བག་གི་སྐེད་སྐབས་
ཤེལ་དཀར་གྱི་བུམ་མགུལ།
མཁྲང་རྒྱས་ཀྱི་འོ་འཛིན།
སྨིན་ལེགས་ཀྱི་ཨ་མ།
ད་དུང་།
རིན་ཆེན་དོ་ཤལ།
གསེར་གྱི་གདུབ་ཀོར། །
ནོར་བུའི་མེ་ལོང ་་་་་་
ཨ་ལ་ལ་མཛེས་སྡུག་གི་དྭངས་མ།
མཉེན་ཞིང་ལྕུག་པ།
དཔུང་བའི་འཁྲི་ཤིང་།
ཕྲ་ཞིང་ལྡེམ་པ།
སོར་མོའི་པད་རྩ།
མཛེས་ཤིང་འཛུམ་པ
བིམ་པའི་མཆུ་སྒྲོས། །
ཟབ་ཅིང་དམའ་བ། །
ལྟེ་བའི་པད་མ།
ད་དུང་། ཕྲ་ཞིང་དྲང་བའི་སྨྱུག་རིས།
བཀྲ་ཞིང་བཀྲག་པའི་ཚོན་མདངས།
གྲུང་ཞིང་འགྱུ་བའི་གསོན་ཉམས……….
ཨོ་ཧོ་ཧོ་སྒྱུ་རྩལ་གྱི་ཡང་རྩེ།
ལྷ་ཡི་མཛེས་ཆོས་དེ་རྫོགས་ཀྱང་ཆོག་གི་
མི་ཡི་འགྱུར་བག་དེ་ག་ནས་རྙེད་དམ།
མཁའ་འགྲོའི་ཆ་བྱད་ནི་མཛེས་ཀྱང་ཡིན་གྱི།
དྲི་ཟའི་འཇོ་སྒེག་འདི་སུ་ཡིས་གནང་བྱུང་།
མཛེས་སྡུག་སྣ་གཅིག་གི་ཡང་རྩེར་འཕགས་ཀྱང་།
ཀུན་གྱི་ཉིང་བཅུད་འདི་ཇི་ལྟར་བསྡུས་སམ།
ཨོ - ལགས་སོ - ཡིན་ནོ བདེན་ཏོ།
ལྷ་ཡི་བཀའ་ལུང་།
མི་ཡི་ངལ་རྩོལ།
མི་མིན་གྱི་རྫུ་འཕྲུལ།
རྒྱ་ཡི་བཟོ་བཀོད་
བོད་ཀྱི་སྒྱུ་རྩལ།
མི་ཉག་གི་མཛེས་འདོན…………..
ད་གཟོད་ཁྱོད་ཁྱོད་དུ་གྲུབ་བོ།
ཀྱེ་ཀྱེ་མཚར་སྡུག་ཡེ་ཤེས་ཀྱི་མཁའ་འགྲོ།
ཁྱོད་ཀྱི་ཐུགས་ཀྱང་ཁྱོད་ལུས་དང་འདྲ་བར།
མི་སྡུག་ར་རིའི་དྲི་མ་དང་བྲལ་སྙམ།
མི་ཤིགས་གདེང་ཞིག་ཁོ་བོ་ཡིས་རྙེད་དེ། །
བདེན་པ———— བྱམས་པ———— མཛེས་པ།
རྣམ་གསུམ་ལྷན་སྐྱེས་ཉིད་ནས། །
གཉེན་དུ་སྡེབ་པ་འདིས་སོ།
དེས་ན་ཁྱོད་ཀྱི་སྙན་དུ། །
ཞུ་བྱ་འདི་ཙམ་མཆིས་ཏེ——
ནམ་ཞིག་གདོང་བ་བཞི་ལྡན་ཚངས་པའི་བུ།
ཁེངས་པའི་ཉམས་ཀྱིས་ཁྱོད་ཀྱི་མདུན་དག་ཏུ།
འཇིག་རྟེན་བྱེད་པོ་ཁོ་བོ་འབའ་ཞིག་ཅེས།
།
• 65 •



1986 (585) E v's'N'S58
མཆན་འགྲེལ།
* ཏུན་ཧོང་སྒྱུ་རྩལ་གྱི་ཡང་རྩེའམ་མཚོན་བྱེད་དུ་འཇོག་པ་
རྒྱ་སྐད་དུ་གྱིས་ཐེན་（ K)ཞེས་པ་མཁའ་ལ་འཕུར་བའི་ལྷ་མོའི་གཟུགས་རིས་
་
རྒྱགས་པའི་གཏམ་གྱིས་སྲིད་པ་འགས་བྱེད་ཚེ། །
མཆུ་སྒྲོས་ཀྱི་བུམ་བཟང་ནས།
བདེན་གཏམ་གྱི་བདུད་རྩིའི་རྒྱུན། །
ཤར་མ་རུ་འཇོ་བྱེད་ན།
ངེས་དོན་གྱི་མཁའ་འགྲོ་ཉིད།
་
[ཕྲན་དཔྱད\ ཚེ་གྲུབ]སྙན་ངག་འདི་ནི་རྩོམ་མཁན་ཏུན་ཧོང་བྲག་ཕུག་ལ་གནས་སྐོར་
ཏུ་ཕྱིན་པའི་མཐོང་སྣང་ཞིག་ཡིན། ཏུན་ཧོང་སྒྱུ་རྩལ་ནི་འཛམ་གླིང་ཡོངས་ཀྱི་སྒྱུ་རྩལ་ཀྱི་
གཅེས་ནོར་ཡིན། དེའི་ཁྲོད་ཀྱི་མཁའ་འགྲོའི་གཟུགས་རིས་ནི་སྒྱུ་རྩལ་དེའི་འཐུས་ཚབ་ཡིན།
སྒྱུ་རྩལ་ནི་སྒྱུ་རྩལ་ལ་ཤེས་རྟོགས་དང་དེར་དུངས་ཞེན་ཟབ་མོ་ལྡན་པ་དག་གི་སྤྱོད་ཡུལ་་་་་་
ཡིན་ལ། སྐད་ཅིག་མར་རྟོགས་པའི་མཛེས་པ་དེ་ཚེ་གང་གི་དྲན་ཤིང་དུ་འགྱུར་བ་བཞིན།
སྙན་ངག་འདི་བཀླགས་མ་ཐག་ང་ཚོས་སྐད་ཅིག་མར་རྟོགས་པའི་མཛེས་པ་དེས་རྩོམ་་་་་་་
མཁན་གྱི་རྟོག་པ་བརྡོལ་ཅིང་། བརྟན་ཆགས་ཀྱི་གཟུགས་རིས་ཤིག་སྒྱུ་རྩལ་གྱི་མཁའ་
དབྱིངས་སུ་གར་དུ་མངགས་པ་ཤེས་ཐུབ། “མཛེས་སྡུག་དར་གྱི་ཤམ་བུ་ལྷབ་ལྷུབ་ཏུ་གཡོ་
བཞིན། ལྕུག་ཕྲན་ལུས་ཀྱི་ཟློས་གར་ནམ་མཁའ་ལ་སྒྱུར་བ - - - - ཨེ་མ་མཁའ་
ལ་རྒྱུ་བའི་འཆི་མེད་ཀྱི་བུ་མོ། …………… ”སྨྱུག་རྩེ་དེས་རྒྱང་ནས་མཐོང་བའི་
མཛེས་སྣང་གི་ཆ་བྱད་དེ་ཐོག་མར་འགུལ་སྐྱོད་ཀྱི་རྣམ་པར་བསྒྱུར་ཏེ་རིམ་བཞིན“མཛེས་་་་་
སྡུག་གི་བཞིན་དཔལ། ”ཞེས་ཉེ་སར་བཅར་ཏེ་མཐོང་བའི་མྱོང་སྣང་དེ་རྩོམ་མཁན་རང་
གིས་མཛེས་པ་རྟོག་ཚོར་བྱུང་བའི་སྤྲོ་བ་བླ་ལྷག་གི་འཇིངས་སུ་ཞུགས་བཞིན་ཡིད་སེམས་སུ་་
བསླངས་པའི་བསྟོད་བསྔགས་ཟ་འོག་གི་རིས་སུ་བསྟར། རྩོམ་མཁན་གྱིས་མཐོང་བ་ནི་
བརྟན་ཆགས་ཀྱི་གཟུགས་རིས་ཤིག་མིན་པར་མྱོང་རོལ་ཁྲོད་དུ་ཆས་པའི་མཁའ་འགྲོ་ཡིན།
“… … དཔུང་བའི་འཁྲི་ཤིང་། ཕྲ་ཞིང་ལྡེམ་པ།....../བཀྲ་ཞིང་
བཀྲག་པའི་ཚོན་མདངས།༼གྲུང་ཞིང་འགྱུ་བའི་གསོན་ཉམས།...... ”ཁོའི་
མྱངས་པ་ནི་སྒྱུ་རྩལ་ཡིན་རྐྱེན། ཁོ་རང་མཁའ་འགྲོའི་དངོས་གྲུབ་ལ་ཧམ་པ་མེད། ལྗང་
བུའི«འབོད་པ་ལས་ང་ཚོར་འཁྲེང་སེམས་ལྕི་མོ་ཞིག་གི་ཁུར་བོ་བཀལ་ཅིང་། «མཁའ་
འགྲོའི་གཟུགས་རིས»ལས་ང་ཚོས་མྱངས་ཐུབ་པ་ནི་ན་ཆུང་མཛེས་མ་ཞིག་གི་སྨྲ་བསམ་་་་་
བརྗོད་མེད་ཀྱི་གར་གྱི་སྟངས་སྟབས་ཡིན། སྙན་ངག་ནི་སྙན་ངག་པས་དངོས་ཡོད་འཚོ་
གནས་ཁྲོད་མྱངས་པའི་ཚོར་ཤེས་ཀྱི་ཕྱིར་མཚོན་ཡིན་པ་ལས་དེའི་འགྲེལ་བཤད་དང་བཀའ་
བསྒོས་མིན་པས། སྙན་རྩོམ་འདི་ལས་ཀྱང་རྩོམ་མཁན་གྱིས་རང་གི་ཚོར་ཤེས་དེ་སྒྱུ་རྩལ་
ཞིག་གི་མྱོང་རོལ་ལས་ཕྱིར་མཚོན་བྱས་ཡོད། ཁོས་མཁའ་འགྲོའི་གཟུགས་རིས་ལས་མཐོང་
བ་ནི་མི་རིགས་སམ་རིགས་རྒྱུད་ཅིག་གི་སྙིང་སྟོབས་དང་འཚོ་གནས་ལ་བཅིངས་པའི་རེ་བ་་་
ལས་གོམས་གཤིས་གཞན་པ་ལྟར་དེ་སྐྱབས་སུ་བཅོལ་བྱེད་ཀྱི་རྟེན་ཡུལ་མིན། “ལྷ་ཡི་
• 66 •



མཛེས་ཆོས་དེ་རྫོགས་ཀྱང་ཆོག་གི་ མི ་ཡི་འགྱུར་བག་དེ་ག་ནས་རྙེད་དམ།
......ཨོ ལགས་སོ—ཡིན་ནོ— བདེན་ཏོ”ཞེས་གཟུགས་མེད་ཀྱི་སྐྱབས་
ཡུལ་ཞིག་ལ་རེ་བཅོལ་བྱེད་པ་ནི་གནའ་སྔ་མོ་ནས་ང་ཚོའི་གོམས་གཤིས་སུ་བག་ཏུ་ཉལ་་་་་
ཡོད་ཀྱང་། རྩོམ་མཁན་གྱིས་མཐོང་བ་ནི“མི་ཡི་འགྱུར་བག”ཡིན། གནས་ཡུལ་ཞིག་འཚོ་
རྟེན་དུ་བཟུང་ནས་རིགས་རྒྱུད་ཅིག་དང་རིག་གནས་ཤིག་དཔལ་ཡོན་ཞིག་གི་རྒྱུན་བསྐྱངས་
པའི་བྱེད་པོ་སྟེ། ངལ་རྩོལ་མི་དམངས་ཡིན། ཁོས་མཁའ་འགྲོའི་གཟུགས་རིས་ཀྱི་སྒྱུ་རྩལ་ལ་
མྱོང་རོལ་བྱེད་པ་ལས། དོན་དམ་དུ་མཐོང་བ་ནི་སྒྱུ་རྩལ་དེ་ལྟ་བུ་མི་ཡུལ་ལ་བསྩལ་བའི་
བྱེད་པོ་དག་གི་བདེན་བྱམས་མཛེས་གསུམ་གྱི་ཡང་སྙིང་ཡིན། མི་ཡུལ་ལ་སྒྱུ་རྩལ་དགོས་
ཤིང་། མི་ཡུལ་ལ་སྒྱུ་རྩལ་ལྟ་བུའི་ཞིང་ཁམས་དགོས། སྒྱུ་རྩལ་ནི་མིའི་ཕུལ་བྱུང་ཀུན་སྤྱོད་ཀྱི་
རང་གཟུགས་ཡིན་ན། ང་ཚོས་དེའི་བྱེད་པོར་དད་པ་ལས་གཟུགས་རིས་ཤིག་ལ་འདི་ཕྱིའི་
སྐྱབས་སུ་འཛིན་པ་ནི་ཅི་འདྲའི་གླེན་རྟགས་ཚ་བ་ལ། དེར་བརྟེན་སྙན་ངག་པས་སྐད་ཆའི་
ལམ་ནས་ང་ཚོར་གཟུགས་རིས་ཤིག་གི་སྣང་བརྙན་ཙམ་གྱི་བསྐྱར་པར་དེ་ཕྱིར་བཀྲམ་པ་་་་་
ཙམ་མིན་པར། མི་རིགས་རང་གི་རྒྱུད་ན་ལུས་པའི་སྒྱིད་ལུག་བག་འཁུམ་གྱི་རང་གཤིས་
དེར་ཡང་རྒོལ་རྡུང་དྲག་པོ་བྱས་ཡོད། སྒྱུ་རྩལ་བརྩམས་ཆོས་གང་ཡིན་ཡང་རྩོམ་མཁན་ལ་
དམིགས་གཞི་ཞིག་ཡོད་ངེས་པས། “དེས་ན་ཁྱོད་ཀྱི་སྙན་དུ།༼..... ངེས་དོན་
གྱི་མཁའ་འགྲོ་ཉིད”ཅེས་གོང་གི་ཚན་པ་དེ་དག་ལས་སྒྱུ་རྩལ་བརྩམས་ཆོས་དེའི་སྤྱིའི་རྣམ་་་
པ་དང་མཛེས་ཆོས་མྱོང་བ་ལས་བྱུང་བའི་ཚོར་ཤེས་དེ་མཉེན་ཤ་ལྡན་པའི་ཚིག་སྦྱོར་གྱི་ལམ་
ནས་བསྟར་དེ་རང་གི་འདོད་འདུན་ནམ་ཕུགས་བསམ་དེ་གྲུབ་བྱེད་ཀྱི་རྐྱེན་བཙལ་ཐོག
བསྡུས་བརྗོད་ཀྱི་ལག་ཐབས་ལ་བརྟེན་ནས་ཕྱི་ཚུལ་གྱི་མཛེས་པ་ལས་ང་ཚོའམ་མི་རིགས་་་་་་
འདིར་དགོས་པ་ནི་ནང་སེམས་ཀྱི་སྙིང་སྟོབས་ཡིན་པའི་བརྗོད་བྱ་དེ་བསྟན་བྱུང་། སྒྱུ་རྩལ་
བརྩམས་ཆོས་གང་ཡིན་ཡང་རྩོམ་མཁན་རང་གི་སྙིང་སྟོབས་ཀྱི་རང་གཟུགས་ཡིན། སྤྱིར་
སྙན་ངག་འདི་བཀླགས་མ་ཐག་ང་ཚོའི་ཉམས་སྣང་ཞིག་ལ་མཁའ་འགྲོ་གཟུགས་རིས་དེ་་་
སྐད་ཆའི་ལམ་ནས་གསོན་ཉམས་ལྡན་པ་ཙམ་བཞེངས་སྐྲུན་བྱས་ཡོད་པ་ལས་གཞན་ཅི་་་་་་
ཡང་མེད་སྙམ་མོད། ཞིབ་མོར་བཀླགས་ན་ཚིག་བར་དུ་རྩོམ་མཁན་ལ་འཁུར་སེམས་ལྕི་མོ་
ཞིག་དང་ཕྱིར་རྒོལ་གྱི་འདུ་ཤེས་བླ་ལྷག་ལྡན་པ་མ་ཟད། རང་གི་སྤུན་ཟླར་འཆང་བའི་ལྷག་
བསམ་དང་ཞེ་བརྩེ་དེའང་ངང་ངམ་ཤུགས་ཀྱིས་རྟོགས་ཐུབ་པ་ཡིན། སྒྱུ་རྩལ་ནི་དཔེ་འགྲེ་
མིན་པ་བཞིན། སྙན་ངག་འདིར་《ལང་ཚོའི་རྦབ་ཆུ》ཡི་ཤན་ཅུང་ཐེབས་ཡོད་རུང་རྙིང་བ་
ཕུད་དེ་གསར་བ་བརྗེ་བ་བཞིན་རང་ཆོས་བོར་མེད་པ་ཞིག་ཡིན། སྒྲིག་གཞིའི་བཀོད་སྒྲིག་
དང་རྟོག་ཡུལ་གྱི་བསྲེས་སྦྱོར། བར་སྟོང་དང་དུས་ཀྱི་མཉམ་སྦྱོར་ཐད་ཀྱི་སྒྱུ་རྩལ་བཀོད་
སྒྲིག་བཅས་ལའང་ཐུན་མིན་གྱི་ཁྱད་ཆོས་ལྡན་པ་ཡིན།
2002.2.15 ཉིན་ལ།
• 67 •



• མྱོང་ཚོར་རིག་པའི་གླིང་ག
(རྩོམ་སྒྲིག་འགན་ཁུར་བ། འཕགས་པ་ཐར)
ངས་སྙན་ངག་བྲིས་པའི་མྱོང་ཚོར་ཕྲན་བུ།
ལྡོང་ཡོན་ཏན་རྒྱ་མཚོ། (རྔ་བ)
སྙན་ངག་གང་བྲིས་ཀྱང་ཕྱིའི་ངོ་བོའི་ཆ་ནས་ངལ་གསོའི་འདེགས་འཇོག་དང་ཚིག་གི་གཅོད་
མཚམས་ལ་ཞིབ་ཕྲས་ཉམས་འཇོག་དགོས་ཤིང་། བརྗོད་བྱར་འཚམ་པའི་སྡེབ་སྦྱོར་དང་ཚིག་རྒྱན་སྤྲས་
ན་རང་བྱུང་ལྷུན་གྲུབ་ཀྱི་ཉམས་ཤིག་ཐོན་ལ། རྗོད་བྱེད་ཀྱི་ཆེད་དུ་བརྗོད་བྱ་འཚོལ་བ་ནི་མུན་ནག་ལག་
སྙོབ་ལས་མ་འདས་སྙམ། །
སྙན་ངག་གི་བརྗོད་བྱའམ་གྲུབ་ཆ་གཙོ་བོ་དངོས་ཡོད་འཚོ་བ་ཡིན་ཕྱིར། སྙན་ངག་པའི་སྨྱུག་རྩེའང་
སྤྱི་ཚོགས་འཚོ་བའི་ཁྲོད་ནས་བརྡར་དགོས་མོད། རྟོག་བཏགས་དང་འོལ་ཚོད་ཀྱིས་བཞེངས་པའི་
འཇིག་རྟེན་གང་མང་ཞིག་ཀྱང་སྙན་ངག་གི་ཚེ་སྲོག་དང་འབྲལ་ཐབས་གཏན་ནས་མེད། མདོ་རྒྱུད་
གླེགས་བམ་སྤུངས་པའི་ཀློང་ཡངས་སུ་ཆེས་མཐོ་བའི་སྙན་ངག་གི་བརྗོད་བྱ་མང་ལ། གནའ་རབས་ལོ་
རྒྱུས་ཀྱི་ལྡོག་གཟུགས་ལས་འཕྲོས་པའི་རིག་བྱེད་གཏམ་རྒྱུད་དང་ལྷ་སྒྲུང་སོགས་ཀྱི་སྒྱུ་འཕྲུལ་ཞིང་་་་་་
བཀོད་སྣ་ཚོགས་སྙན་ངག་ལྷ་མོའི་ཁྲག་རྒྱུན་དུ་དྲངས་ན་གསེར་མདོག་གི་སྨྱུག་རྩེར་མི་སེམས་སྒུལ་ཐུབ་་
པའི་སྐད་ཆ་གང་མང་འགྲུབ་ངེས།
ངས་ནམ་ཡང་སྙན་ངག་ནི་སྐད་ཆའི་སྒྱུ་རྩལ་མཐོ་ཤོས་ཤིག་རེད་ཅེས་བརྗོད་བཞིན་ཡོད་དེ། མེས་པོ་
གོང་མ་ཚོའི་གསུང་སྒྲོས་སུ་གཏིང་ཟབ་པའི་སྐད་ཆའི་བློས་བསླངས་དང་གསང་བའི་བཙན་རྫོང་མཐུག་
ལ༑ གསེར་མདོག་གི་ཞིང་ཁ་དང་རི་གསུམ་གྱི་ཡང་རྩེ། གཞན་ཡང་གངས་ཐང་དང་སྤང་ཐང་། རྟོགས་
དཀའ་བའི་རི་རྒྱུད། འཕེལ་ཤུགས་མྱུར་བའི་གྲོང་ཁྱེར། ཆ་མི་མཉམ་པའི་ཡུལ་གྲུ་གཞན་དག་བཅས་སུ་
སྙན་ངག་པས་འཛུམ་དཀར་གྲོལ་ཆོག་ཆོག་གི་ཡུམ་སྐད་གཙང་མ་དང་། ཚད་མཐོ་བའི་སྒྱུ་རྩལ་གྱི་
འགྱུར་ཁུགས་རྫོགས་མེད་མཆིས། ཁྱིམ་ཐབས་དང་དཔོན་ས། སྐྱིད་ལུག་དང་ངེས་འབྱུང་། སྙན་ངག་
གསར་རྙིང་གི་འགལ་འདུ་སོགས་ཀྱི་འོག་ནས་འཕག་འཚག་རེ་བརྒྱབ་རྗེས་རྒས་མ་རན་ཀྱང་རྒས་པ་ལ་་
ཐོལ་གྱིས་ཕྱོགས་ན་རྟག་བརྟན་ཐེར་ཟུག་གི་སྙན་ངག་པ་ཞིག་ཏུ་འགྱུར་ཐབས་བྲལ་བ་གནའ་དེང་སྙན་་
ངག་པས་བརྒྱུད་པའི་ཀྱག་ཀྱོག་བཤུལ་ལམ་རིང་མོར་གསལ།
གསར་སྐྱེས་སྙན་ངག་པ་ཞིག་ལ་མཚོན་ན། རང་གི་བརྩམས་ཆོས་དག་སློབ་དཔོན་མཁྱེན་ལྡན་ནམ་
• 68 •



གྲོགས་པོ་དཔྱོད་ལྡན་ཚོའི་སྤྱན་སྔར་ཕུལ་ཏེ་ཞུ་དག་དང་བཟོ་བཅོས་བྱེད་དུ་འཇུག་དགོས་ཤིང་། ཆུ་
ཚད་མཐོ་བའི་སྙན་ངག་པ་ཞིག་ཡིན་ཡང་། རང་གི་བརྩམས་ཆོས་ལ་ཡང་སྐོར་བསྐྱར་སྐོར་གྱིས་ཞུ་དག་
དང་སྣོན་འཕྲི་བྱེད་པ། གཞན་ལ་རང་གི་རྩོམ་ཡིག་དེ་ཀློག་འདོན་བྱེད་རྒྱུར་བསྐུལ་ནས་ཚིག་གི་སྡེབ་
སྦྱོར་དང་སྙན་ངག་གི་སྒྱུ་རྩལ་བཅས་ལ་རྩོམ་པ་པོ་རང་ཉིད་ཀྱིས་ཉན་དཔྱད་བྱེད་པ་བཅས་ནི་སྙན་་་་་་
རྩོམ་སྤུས་ལེགས་འབྱུང་བའི་དངོས་རྒྱུར་སེམས། །
རྩོམ་སྟངས་ཅི་ཞིག་སྤྱད་ཀྱང་བརྡ་སྤྲོད་གཞུང་ལུགས་ཀྱི་འགྲོས་དང་མི་འགལ་བ་གཞིར་བྱས་ཀྱི་
སྟེང་། ཚིག་གི་རྒྱས་བསྡུས་སྐབས་བབ་དང་བསྟུན་ཏེ་འཚམ་པོར་སྦྱོར་ལ་བརྗོད་དོན་མ་ལུས་ཤིང་
རྫོགས་པར་སྟོན་པ། ཚིག་སྦྱོར་གོང་འོག་བསྣོལ་བསྡེབས་ཀྱི་ལྷུ་རྐང་འགྲིག་ཅིང་དོན་འདྲིལ་ཆེས་པ།
མཚམས་མཚམས་སུ་དཔེ་དང་གཏན་ཚིགས་ལུང་འདྲེན་སོགས་ཀྱིས་དོན་དེ་གནད་དུ་ཐིངས་པར་སྟོན་་
པའི་ཚུལ་ལ་གཟབ་པའང་ཚིག་སྦྱོར་ལེགས་པོ་འབྱུང་བའི་ཐབས་མཆོག་ཉག་ཅིག་ཏུ་མཐོང་།
སྙན་ངག་གང་ཡིན་ཡང་གཏན་ཆགས་སུ་གྲུབ་ཟིན་པའི་རྣམ་པ་ཞིག་ངེས་པར་དགོས་ཏེ། དེ་ལས་
ལྡོག་ན་བཤད་བཤད་སྙན་ངག་དང་བྲིས་བྲིས་སྙན་རྩོམ་དུ་འགྱུར་བས་སྙན་ངག་ཅེས་ལོགས་སུ་བཀར་་་་
དོན་མེད་འགྲོ། སྙན་རྩོམ་ཡིན་མིན་རྩོམ་གྱི་རྟོགས་རིགས་དང་བརྗོད་བྱ་བདེན་རྫུན་གྱི་རང་བཞིན།
རྗོད་བྱེད་ཚིག་རྒྱན་དང་སྒྱུ་རྩལ་མཆོག་དམན་གྱིས་འབྱེད་པ་ལས། ཚིགས་བཅད་དང་སྙན་རྩོམ་ཁྱབ་
མཉམ་དུ་སྨྲ་བ་ནི་ཕྱོགས་སུ་ལྷུང་བའི་གཏམ་སྟེ། སྙན་རྩོམ་ཡིན་ལ་ཚིགས་བཅད་མིན་པ་དང་། ཚིགས་
བཅད་ཡིན་ལ་སྙན་རྩོམ་མིན་པའང་དུ་མ་མཐོང་མྱོང་བས་སོ།། དེ་བཞིན་རྐང་བ་མ་བཅད་པ་ཙམ་གྱིས་
ཀྱང་སྙན་རྩོམ་དུ་མི་འགྱུར་བ་རིགས་འདྲར་གྲུབ།
ཉི་མ་རེ་རེའི་མཐོང་ཐོས་མྱོང་གསུམ་དང་དགའ་སྐྱོ་ཆགས་སྡང་གསར་བའི་རིགས་བརྗོད་སྙིང་བྱས་
ཏེ་ཚིགས་བཅད་ལྷུག་གང་རུང་གིས་ཉིན་ཐོ་མདོར་བསྡུས་རེ་འབྲི་རྒྱུ་ནི་གསར་ཞུགས་སྙན་རྩོམ་པ་ཞིག་་
གི་ངོས་ནས་བརྗོད་ན། ཡི་གེའི་དག་ཆ་དང་ཚིག་གི་སྡེབ་སྦྱོར། ཚིག་རྒྱན་སྤྲས་སྟངས་དང་ཉམས་
འདོན་ཚུལ། སྒྱུ་རྩལ་གྱི་ཐབས་འཕྲུལ་སོགས་ཚད་ལྡན་དུ་འགྱུར་བའི་རྒྱུ་རྐྱེན་འབའ་ཞིག་ལགས།
གནའ་དེང་ཕྱི་ནང་གི་སྙན་ངག་པ་གྲགས་ཅན་གྱི་སྙན་གཞུང་དང་བརྩམས་ཆོས་གང་མང་བཀླགས་
པའི་ཞོར་དུ། དེ་དག་ལས་རོ་བཅུད་ལྡན་པའི་སྐད་ཆ་གསར་བ་རེ་རྙེད་ཚེ་རང་གི་སྙན་ངག་ལྷ་མོའི་
མགུལ་རྒྱན་དུ་གསོལ་ན་ལྡེམ་འཁྱུག་འཁྱུག་གི་སྒྱུ་འཕྲུལ་ཀློང་ནས་ཀློག་མཁན་ཁྲི་སྟོང་གི་དྲན་འཛིན་་་་་
འཕྲོག་པའི་ཆོམ་རྐུན་ཞིག་ཏུ་འགྱུར་ཡང་སྲིད་དེ། གུང་ཐང་བསྟན་པའི་སྒྲོན་མེས་ཀྱང“རྩོམ་པ་ཐམས་
ཅད་རྐུན་མ་ཡིན། ང་རྐུན་མའི་ནང་གི་རྒྱལ་པོ་ཡིན”ཞེས་པའི་གསུང་འདི་གནང་སྐད་འདུག
འཇིག་རྟེན་ཁམས་ཆེན་པོའི་ཕྱི་ནང་གི་འཕེལ་འགྱུར་གང་ཡིན་ཡང་རྨང་གཞི་ཞིག་དང་རྒྱུ་རྐྱེན་ཞིག་
ལ་བརྟེན་དགོས་པ་ཆོས་ཉིད་དུ་གྲུབ་སྟེ། རྒྱུ་མེད་ན་འབྲས་བུ་མི་འབྱུང་བ་མི་བསླུ་བའི་གཏན་ཚིགས་
ལགས། གནས་ལུགས་རྗེན་པ་ཞིག་དང་མྱོང་བ་ཟབ་མོ་ཞིག་གི་གོང་ཁ་ནས་ལྷོད་ཀྱིས་གཞིགས་ཚེ།
སྙན་གཞུང་གང་རུང་རེ་ལ་མ་སྦྱངས་པར་ཐོལ་བརྒལ་དང་རང་གྲོལ་གྱིས་སྙན་ངག་ཅིག་འབྲི་མི་ཐུབ་ལ།
• 69 •
ཟམས་



ཚིགས་བཅད་དམ་དུམ་རེ་བྲིས་ཀྱང་ཚད་ལྡན་གྱི་སྙན་ངག་ཅིག་ཏུ་འགྱུར་བའི་རེ་བ་མེད་དོ།།
སྙན་ངག་གསར་རྙིང་གི་རྩོམ་སྟངས་ཅི་ཞིག་སྤྱད་ཀྱང་དགའ་སྐྱོ་ཆགས་སྡང་སོགས་ཀྱི་ཉམས་འགྱུར་
རེ་ངེས་པར་ཐོན་དགོས་ཤིང་། དེ་ཡང་བཅོས་མིན་སྙིང་གི་འཕར་སྒྲ་ཡིན་ན་ཀློག་པ་པོ་དང་ཉན་པ་
པོའི་ཡིད་གཡོ་བའི་ནུས་ཤུགས་ལྷག་པར་ལྡན། གསོག་གསོབ་དང་བཅོས་མ་མིན་པ་ནི་ནམ་ཡང་གསོག་
གསོབ་དང་བཅོས་མ་ཡིན་པས། སྙན་ངག་པའི་གཤིས་རྒྱུད་དང་ལྟ་བ་སོགས་ལ་བསྡུར་ན་ཁོས་བྲིས་
པའི་སྙན་ངག་དེ་ཕྱོགས་གང་ཐད་ནས་འགལ་འདུ་རུ་གནས་ཡོད་ཚེ། ཀློག་མཁན་ཚོས་ཁོའི་སྙན་ངག་
ནི་ནམ་མཁའི་འཇའ་ཚོན་དང་རྒྱ་མཚོའི་ཝུ་བར་སྒོམ་སྲིད་ལ་སྙན་ངག་དེ་ཡང་མིང་ཙམ་གྱི་སྲོག་ཏུ་་་་་
འཕོས་ཏེ་རིམ་གྱིས་ཡལ་འགྲོ།
སྙན་ངག་པས་རྟོག་སྣང་གིས་བསྐྱེད་པའི་སྙན་རོའི་ཞིང་ཁམས་སུ་ཀློག་མཁན་ཁྲི་སྟོང་མང་པོ་ཁྲིད་
འདོད་ན། སྒྱུ་རྩལ་གྱི་ཕྱོགས་ནས་འཕྲོད་བདེ་གསལ་བརྗིད་དང་། སྙན་འཇེབས་དབྱངས་ཀྱི་འགྱུར་
ཁུགས་ངེས་པར་དུ་ཚང་དགོས་པ་མ་ཟད། མཚམས་མཚམས་སུ་བློ་ཡུལ་ལས་འགོངས་པའི་སྒྱུ་འཕྲུལ་
རྩོམ་སྟངས་སོགས་ཁ་ཤས་སྤྱད་དེ་བསམ་གཞིགས་ཀྱི་བར་སྟོང་འགའ་བསྐྲུན་ན་ཀློག་པ་པོ་རྣམས་སྙན་་་་
ངག་གི་བསླུ་བྲིད་དེས་ཡོངས་སུ་འགུག་ཐུབ་པས་སྐབས་དེར་ཁྱོད་ཀྱི་སྙན་ངག་གིས་ཀློག་པ་པོ་དབང་་་་་
བསྒྱུར་བྱས་པ་རེད་ཅེས་བརྗོད་ཆོག གལ་ཏེ་སྒྱུ་རྩལ་གྱི་རོ་བཅུད་དང་མི་ལྡན་ན་དགའ་སར་དགའ་མི་
ཐུབ་པ་དང་། སྐྱོ་སར་སྐྱོ་མི་ཐུབ་པར་འགྱུར་བས་སྙན་ངག་དེ་ནི་རང་གཅིག་པུའི་སྙན་ངག་ཏུ་འགྱུར་
ཉེན་ཆེ། སྤྱིར་སྙན་ངག་ལ་སྒྱུ་རྩལ་སྨྲས་སྟངས་དང་གོ་དཀའ་སླ་ཟེར་བའང་ལྟོས་བཅས་ཀྱི་ཚད་གཞི་
ཞིག་ཡོད་དགོས།
ཐབས་སྣ་ཚོགས་ཀྱིས་དུས་རབས་ཀྱི་འཕོ་འགྱུར་དང་། ཁོར་ཡུག་ངེས་ཅན་ཞིག་གི་ལྟ་བ། སྤྱི་མཐུན་
འགྲོ་བའི་ཀུན་སྤྱོད་དང་བདེ་སྡུག མཐོ་དམན་གྱི་བར་ཆད་དང་བཙན་གཉོམ། རྩོམ་པ་པོའི་སེམས་ཀྱི་
འཁྱེར་སོ་དང་མི་ཚེའི་རིན་ཐང་གི་ལྟ་ཚུལ་སོགས་ཀློག་པ་པོའི་ཟས་སུ་བསྟབ་དགོས་མོད། སྨྱུ་གུའི་
འཁྱུག་འགྲོས་ཙམ་དང་སེམས་ཀྱི་འགྱུར་བག་གཅིག་གིས་ཐམས་ཅད་གསལ་ཞིབ་ཏུ་བརྗོད་ཐབས་མེད་་
པས། མེ་ཏོག་གཅིག་གིས་དུས་ཚིགས་དང་། རྡུལ་ཕྲན་གཅིག་གི་གྲུབ་ཚུལ་ལས་འཇིག་རྟེན་ཁམས་ཆེན་
པོའི་གཤིས་ལུགས་ཤེས་ཐུབ་པ་ལྟར། ཟ་ཟུར་གང་རུང་ནས་ཡུལ་དུས་ཤིག་དང་འཕོ་འགྱུར་ཞིག སྤྱི་
ཚོགས་ཤིག་དང་བདེ་སྡུག་ཅིག གནས་ལུགས་ཤིག་དང་ལྟ་བ་ཞིག ཁ་ཕྱོགས་ཤིག་དང་དམིགས་ཡུལ་
ཞིག་ངང་གིས་གསལ་ཚེ་སྙན་ངག་སྒྱུ་རྩལ་གྱི་ཁྱད་ཆོས་དང་པོ་གྲུབ་ཡོད་པར་འཁུམས།
ནུབ་ཕྱོགས་པ་འགའ་རེས། སྙན་ངག་ཅེས་པ་མི་གསོད་རྨས་གཏོང་བྱེད་ཅིག་དང་སྙན་ངག་འབྲི་བ་
དགྲ་ཤ་ལེན་པའི་ཕྱིར་ཡིན་སྐད་ལ་སྤྱི་ཁྱབ་རང་བཞིན་གྱིས་དཔྱད་འཟོད་དུ་མགྲུབ་ལ། དེང་དུས་སྙན་
ངག་པ་མང་པོས། སྙན་ངག་རི་ཟུངས་ཁྲག་དམར་པོའི་རླངས་གཟུགས་དང་། ཟུངས་ཁྲག་གི་སྣག་རིས་
འཕྱུར་བའི་ན་ཟུག ཚེ་སྲོག་གི་མཆོད་པ། ཟུངས་ཁྲག་གི་རླབས་སྒྲ་སོགས་སུ་བཤད་པ་ནི། དུས་རབས་
ཤིག་གི་གནར་གཅོད་དམ། དཀའ་སྡུག་ཅིག་གིས་བསླངས་པའི་ན་ཟུག་དྲག་པོའི་འོ་དོད་ལ་བསྙད་
: 70 •



བཏགས་པའམ། རང་གི་དགའ་ཕྱོགས་ཙམ་ལ་གཏང་རག་གི་ཆོ་ལོ་བསྩལ་བ་ལས། སྙན་ངག་སྤྱི་ལ་
ཁྱབ་པའི་ཚད་གྲུབ་ཀྱི་མཚན་ཉིད་ཅིག་ག་ལ་ཡིན། ཇི་སྲིད་འཁོར་འདས་གཉིས་པོ་མ་རྫོགས་པ་དེ་སྲིད་
དུ་སྙན་ངག་གི་ཚེ་སྲོག་འགག་མི་སྲིད་ལ། སྙན་ངག་སྤྱི་ལ་ཁྱབ་པའི་མཚན་ཉིད་ཅིག་འཇོག་འདོད་ཚེ་
མདོ་རྒྱུད་རིག་གནས་ཐམས་ཅད་ཀྱི་མུ་ཁྱུད་ཟླུམ་པོར་བསྐོར་དགོས་ཏེ། མངོན་པར་འབྱུང་བའི་རྒྱུད་
ལས། སྙན་ངག་གི་རིག་པ་འདི་ནི་རིག་གནས་མཆོག་ཏུ་གཅེས་པ་ཞིག་སྟེ། ནང་རིག་པའི་སྡེ་སྣོད་
ཐམས་ཅད་ཀྱང་སྙན་ངག་གི་གཟུགས་ཁོ་ནར་གནས་ཤིང་། རིག་གནས་གཞན་ཀུན་ལའང་འདི་ཉིད་
འཇུག་པས་ཤེས་བྱ་ཀུན་ལ་བལྟ་བའི་མིག་འབྲས་ལྟ་བུར་གསུངས་པ་མ་ཡིན་ནམ། དེའི་ཕྱིར་སྙན་ངག་
ནི་འཇིག་རྟེན་གྱི་ཆེས་སྣུམ་པའི་སྐད་ཆ་དང་། སྙན་ངག་གི་དགེ་མཚན་ཇོ་མོ་གླང་མའི་དབུ་རྩེ་ཇི་
བཞིན་ནམ་ཡང་འཇིག་རྟེན་གྱི་མཐོ་སར་གཟི་བརྗིད་ཀྱིས་འགྱིང་ངེས།
བོད་རིགས་སྙན་ངག་པ་ཞིག་གི་ངོས་ནས་བཤད་ན་བོད་ཞེན་བཅོས་མིན་ཞིག་ཡོད་པ་གཞིར་བཞག་
པའི་སྟེང་། བོད་སྐད་གཙང་མ་ཞིག་དང་། བོད་སྲོལ་ཡང་དག་ཅིག་ཤེས་ཚེ་བརྗོད་པའི་སྐད་ཆ་རྣམས་
དྲང་བོ་དང་གསལ་བོ། ཚད་མཐོན་པོ་དང་དག་མོའི་སྒོ་ནས་བཤད་ཐུབ་པས་བོད་རིགས་ཀློག་པ་པོ་
རྣམས་དང་བར་ཐག་ཇེ་ཉེར་འགྲོ་ངེས། འདི་ནི་གནད་འགག་ཅིག་སྟེ། སྙན་ངག་གི་དགེ་སྐྱོན་ཀློག་པ་
པོས་གཞལ་དགོས་པས་སོ།།
གཡམ་རྒྱུགས་མ་ཡིན་པའི་ལངས་ཕྱོགས་བརྟན་པོ་ཞིག་དང་། གཡར་བརྐུས་མ་ཡིན་པའི་མི་རིགས་
རང་གི་ཐ་སྙད་ཀྱིས་ཕྱུག་པོར་གྱུར་ཚེ་གསར་དར་སྙན་ངག་ཀྱང་རྩོམ་རིག་གི་མཛེས་རྒྱན་ཁོ་ནར་འགྱུར་
ངེས་པ་ལས་སྲོལ་རྒྱུན་སྙན་ངག་གི་ཁ་གཏད་དམ་འགལ་ཟླ་རུ་ལངས་མི་སྲིད། ང་ལ་མཚོན་ན་སྲོལ་རྒྱུན་
རྩོམ་སྟངས་ཀྱིས་བཀག་རྒྱ་མི་བཟོ་བ་མ་ཟད་ལྷོད་ཤུགས་ཤུགས་གི་སྣང་བ་འདུག་ལ། བརྗོད་འདོད་
པའི་སྐད་ཆ་གང་ཡིན་ཡང་སྲོལ་རྒྱུན་རྩོམ་སྟངས་ཀྱིས་ལྷུག་པོར་བརྗོད་མ་ཐུབ་པ་བགྲང་རྒྱུ་མེད།
གསར་དར་སྙན་ངག་གི་རྩོམ་སྟངས་སྤྱད་པས་ཀྱང་ནམ་ཡང་ངའི་ནང་གི་དགའ་སྐྱོ་གསལ་ལྷང་ལྷང་དུ་་
སྟོན་པར་ཕན་གྲོགས་ཟད་མཐའ་མེད་པ་གནང་དང་གནང་མུས་སུ་མཆིས། འདི་ནི་ངས་ལོ་བཅུ་ཕྲག་
ལྷག་ལ་སྙན་ངག་བྲིས་པའི་མྱོང་ཚོར་ངོ་མ་ཡིན།
མདོར་ན། སྙན་ངག་པ་ལ་སྙན་ངག་དང་མཚུངས་པའི་འཇམ་ལྷོད་ལྷོད་ཀྱི་གཤིས་རྒྱུད་ཅིག་
དང༌། དུས་རབས་ཀྱི་གླུ་བ་བྱེད་ཆོག་པའི་མགྲིན་པ་བདེ་མོ་ཞིག མི་རིགས་ཀྱི་སྣེ་ཁྲིད་བྱེད་ཕོད་པའི་
སྙིང་སྟོབས་ཤིག ཁོར་ཡུག་གཉིད་ལས་དཀྲོགས་ཐུབ་པའི་གད་རྒྱངས་ཤིག སྤྱི་ཚོགས་ཀྱི་ངན་མཚང་
གཏོར་ཐུབ་པའི་ལྗགས་རྩལ་ཞིག རང་ཉིད་བཤམས་སྟོན་བྱེད་ཕོད་པའི་ཁོག་རྒྱ་ཞིག འཇིག་རྟེན་སྐུལ་
ཤེས་པའི་སྒྱུ་འཕྲུལ་ཞིག མི་སེམས་འགུག་ཐུབ་པའི་གནས་ལུགས་ཤིག་བཅས་ཁྱད་ཆོས་དེ་དག་
འཛོམས་ན་ད་གཟོད་སྙན་ངག་པའི་ལས་འགན་གཙོ་བོ་གྲུབ་པ་རེད་ཅེས་བརྗོད་ཆོག་སྙམ་མོ།།
• 71 •



•དཔྱད་རྩོམ་མུན་འཇོམས་སྒྲོན་མེ། ( རྩོམ་སྒྲིག་འགན་ཁུར་བ། འཕགས་པ་ཐར)
གྲོགས་པོ་སྙན་ངག་པ་ཞིག་གི་དྲི་བར་ལན་བཏབ་པ།
དཔྱད་གཏམ་རིང་མོ《སྙན་ངག་གི་གསང་མྱུལ་བ་ཞིག་གི་ཟིན་ཐོ»ལས་ཁག་ལྔ་བ།
སྐྱབས་ཆེན་བདེ་གྲོལ། ( ཀན་ལྷོ)
༡. དྲི་བ། ཁྱོད་ཀྱིས་ང་རང་ཚོ་འཚོ་སྡོད་བྱེད་སའི་འཇིག་རྟེན་འདིའི་རྣམ་པ་ངོ་མ་
མཐོང་ཐུབ་ཀྱིན་ཨེ་འདུག
དྲིས་ལན། བདག་གི་ཡ་ཐོད་ཀྱི་མིག་ཟུང་གིས་མཚན་མོའི་མཁའ་དབྱིངས་མཐོང་གིན་
འདུག དེ་ན་གྲངས་མེད་པའི་རྒྱུ་སྐར་དང་སྐར་མདའ་རེ་གཉིས། རེས་གསལ་རེས་མོག་གི་
ཟླ་བ་ལས་གཞན་ཅི་ཡང་མི་འདུག སྤྱིར་ན་འཇིག་རྟེན་གྱི་རྣམ་པ་ངོ་མ་ནི་དེ་ཁོ་ན་ཉིད་
ཡིན་འོས་མོད་འོན་ཀྱང་བྲང་ཁོག་གི་སྙིང་དམར་པོའི་ངོས་ཀྱི་མིག་ཆེན་པོ་དེས་དེ་དག་ལས་
གཞན་པའི་འཇིགས་རུང་གི་གཟུགས་བརྙན་མང་པོ་ཞིག་མཐོང་ཐུབ་སྟེ་དེ་ནི་ཨུ་ཚུགས་་་་་
དང་སྒེར་འཛིན། བླུན་རྨོངས། གཡོ་སྒྱུ་སོགས་ལ་བརྟེན་ནས་ཟིང་ཆ་སྣ་ཚོགས་སློང་བཞིན་
པའི་མིའི་ཚོགས་པ་ཆེན་པོ་ཞིག་སྨུག་ལོང་མཐུག་པོའི་ཁྲོད་ན་མཚམས་མེད་དུ་འདུར་་་་་་་
བཞིན་པ་དེའོ།། ཁོ་ཚོས་ཕལ་ཆེར་ས་སྒང་ཆེན་པོ་འདིའི་ངོས་ཡོངས་རྫོགས་ཁེབས་ཟིན་
པར་མ་ཟད་ག་ས་ག་རུ་རང་གི་འདོད་ཧམ་མཚོན་བྱེད་ཀྱི་ཁྱིམ་གཞིས་དང་བཙོན་ཁང་།
མཁར་རྫོང་སོགས་བཙུགས་ཏེ་རྒྱལ་ཁ་ཐོབ་ཟིན་པའི་དོད་དུ་རིགས་མི་འདྲ་བའི་དར་ཆ་སྣ་་
ཚོགས་ཡར་སྒྲེང་བཞིན་འདུག དར་ཆ་དེ་དག་གིས་ནད་ཡམས་དང་དམག་འཁྲུག་ལ་བར་
མཚམས་མེད་པའི་དམྱལ་ཁམས་ཤིག་ཁྱོད་དང་ང་ཡི་མདུན་དུ་བསུས་འོངས་ནའང་རང་་་་་
རེའི་སྤུན་ཟླ་ཚོས་ནི “ང་རང་དར་ཆ་དཀར་པོ་དེར་གཏོགས”ཞེས་དང“ལྷབ་ལྷུབ་ཏུ་་་་་་
བསྐྱོད་པའི་དར་ཆ་སེར་པོ་དེ་ང་ཚོའི་འོ།།”ཞེས་མགོ་འཐོམས་པའི་ངང་དུ་རང་ཉིད་ཚོགས་
པ་གང་རུང་ཞིག་གི་ཁོངས་སུ་བཙན་ཤེད་ཀྱིས་འཇུག་གིན་འདུག གང་ལྟར་ཚོགས་པ་ཆེན་
པོ་དེ་ལས་ཚོགས་པ་ཆུང་ཆུང་གྲངས་མེད་པ་ཆུ་ལས་ཆུ་བུར་བརྡོལ་བ་བཞིན་ཆད་དེ་ཁྱོད་་་
དང་ང་ཡི་ཉམ་ཆུང་བའི་ཚེ་སྲོག་ལ་ཡང་ཡང་འཚེ་དུས་རིག་པ་འཁྲལ་འཁྲུལ་གྱི་ངང་དུ་མི་
ཚེ་སྐྱེལ་བ་ལས་ཐབས་བཀོད་ཅི་ཡང་མེད་པ་ལྟ་བུ་ཞིག་ཏུ་སྣང་ཡོང་། འོན་ཀྱང་མི་སྡུག་
པའི་དངོས་པོ་འདི་དག་ལས་གཞན་འཇིག་རྟེན་འདིར་ད་དུང་རྣམ་པ་གཞན་ཞིག་ཡོད་དེ་་་
དེ་ནི་གཟུགས་སམ་སྒྲ་དབྱངས། སྐད་ཆ་གང་རུང་གི་རྣམ་པས་མངོན་ཡོང་བའི་སྒྱུ་རྩལ་གྱི་
72 .



ཞིང་ཁམས་རེད། དེ་ནི་རང་རེའི་ངག་རྒྱུན་དུ་གྲགས་པའི་ལྷ་ཡུལ་ཡང་རེད།
༢. དྲི་བ། དེས་ན་ལྷ་ཡུལ་དེར་རང་རེའི་མངོན་སུམ་གྱི་འཇིག་རྟེན་འདི་ལས་ཡན་པོར་
གར་བའི་ཁྱད་ཆོས་ག་རེ་ལྡན་ནམ།
དྲིས་ལན། རང་རེའི་ཚྭ་སྒོག་གཡེར་གསུམ་དང་སྒོ་སྒེའུ་ཁུང་། སྟན་དང་བཞུགས་ཁྲི་
སོགས་ཀྱི་ཆེད་དུ་ཡང་སྐོར་བསྐྱར་སྐོར་གྱིས་ངུ་ཞིང་དགོད་པའི་མངོན་སུམ་གྱི་འཇིག་རྟེན་་་་
གསལ་གྱི་ལེ་བ་འདི་དང་བསྡུར་ན་ལྷ་ཡུལ་དེར་ཁྱད་ཆོས་མང་པོ་ལྡན་ཏེ། སོག་མའི་ཕོན་
པོ་ཆུ་ཁར་གཡེང་བ་ལྟ་བུའི་རིན་ཐང་ཉི་ཚེ་བ་དག་ལས་རབ་ཏུ་འཕགས་པ་དང་། རང་
བྱུང་གི་སྟོབས་ཤུགས་དང་འགྲོགས་ཏེ་མིའི་རིགས་ཀྱི་བླ་སྲོག་ལ་བཅར་བ། རྨེག་མེད་དུ་
བཏང་ཚར་བའི་མཛེས་སྡུག་དག་སླར་གསོ་བྱས་ཏེ་ལོ་རྒྱུས་ལ་འགྲན་སློང་བ། དུས་ངེས་
མེད་དུ་སླེབ་སྲིད་པའི་འཆི་འཕོའི་འཇིགས་པའི་གདོང་བསུ་བ། ཀུན་སྤྱོད་དང་གནས་
ལུགས་ལྟར་སྣང་བ་དག་གིས་བཙུགས་པའི་གྲོང་མཁར་མེར་གཏོང་བ། གཏམ་དང་ལེགས་
བཤད་འདོམས་ཡུལ་ནི་སྟོང་ཞིང་རྒྱ་ཆེ་བའི་ནམ་མཁའ་ཡིན་པ་སོགས་སོ།། མདོར་ན་
གནས་དེ་ནས“རང་ཉིད་སྟར་ཀའི་པགས་པའི་ནང་འཚང་ནས་ཡངས་པའི་ས་སྟེང་གི་རྒྱལ་
བོ་ཡིན་སྙམ་ནས་སྡོད་ཆོག་གོ།”༢)
༣. དྲི་བ། ཚན་རྩལ་དང་ཆོས་ལུགས། ཐོབ་ཐང་སོགས་ཡོད་ཚད་ཚོང་རྫས་སུ་གྱུར་བའི་
ཁོར་ཡུག་ཅིག་ནས་འདི་ལྟར་སྒྱུ་རྩལ་གྱི་རིན་ཐང་འུད་སྒྲོག་བྱེད་པ་ནི་དུས་དང་མི་འཚམས་
པ་ཞིག་མིན་ནམ།
དྲིས་ལན། དུས་དང་འཚམས་པ་ཟེར་བ་དེ་ཅི་འདྲ་ཞིག་ཡིན་ནམ། མཐར་གཏུག་ན་
དུས་དང་འཚམས་པ་ཟེར་བ་དེ་ཀུན་དང་མཐུན་པ་ཞེས་པ་དེ་རེད། བདག་གིས་ནི་སེམས་
བེམ་པོར་མཐུན་པ་དང་རྨི་ལམ་གཉིད་དང་མཐུན་པ་ཙམ་ཡང་ཡོང་དཀའ་བས་དུས་དང་
འཚམས་པ་ཞིག་ཡོང་བའི་རེ་བ་ནི་ནམ་ཡང་འཛིན་གིན་མེད། དུས་ནི་ལྷོག་ལྷོག་ཏུ་འཕྱུར་
བའི་གཙང་ཆུ་ཞིག་རེད། ངས་གྲུ་ཆུང་ཞིག་ལ་ཁ་ལོ་སྒྱུར་བཞིན་དུ་འདིའི་ཕ་རོལ་ཏུ་སྒྲོལ་
འདོད་པ་ལས་འདི་ལ་འཁུར་ཏུ་འཇུག་མི་སྲིད།
༤ དྲི་བ། དེས་ན་ཁྱོད་ལ་གཙང་ཆུ་འདིའི་ཕ་རོལ་ཏུ་སྒྲོལ་ཐུབ་པའི་གདེང་ཚོད་ཡོད་
དམ། །
དྲིས་ལན། གཅིག་ན་མེས་པོས་ང་ལ་གནང་བ་ནི་ཨི་ཁུང་མང་བའི་ཀོ་གྲུ་ཞིག་ཡིན་པ་
དང་གཉིས་ན་གཙང་ཆུ་བྱུགས་ཏེ་ཉེ་འགྲམ་གྱི་གད་པ་དག་ཀྱང་ཁྱུར་མིད་བཏང་ཚར་བ།
གསུམ་ན་མི་རྣམས་ལ་ཆར་བ་འགོག་པའི་བྱེད་ཐབས་གང་ཡང་མེད་པ་བཅས་ཀྱི་རྐྱེན་པས་་
ལས་དེ་ནི་ཧ་ཅང་དཀའ་བར་སྣང་ཡང་བདག་གི་ཀོ་གྲུའི་ནང་དུ་ཡོད་པ་ནི་དབྱངས་གསལ་
སོ་བཞི་ཟེར་བའི་ནོར་བུ་དེ་ཡིན་པས་དོན་ཅི་ལ་གཞིགས་ཀྱང་སྲོག་བསྡོས་ཀྱི་གདོང་་་་་་་་
མཆོངས་མི་བྱེད་ཀ་མེད་རེད།
• 73 •



༥. དྲི་བ། འདས་ཟིན་པའི་ལོ་ངོ་འདི་དག་གི་ཁྲོད་ནས་ཁྱོད་ཀྱིས་རང་རེའི་མི་རིགས་
འདི་ཚུལ་ཅི་ལྟར་བུར་མཐོང་ངམ།
དྲིས་ལན། ཞོགས་དུང་སོགས་ཀྱིས་གཙོས་པའི་ན་གཞོན་རྟོགས་སད་པ་འགའ་རེས་རང་
རེའི་ལོ་རྒྱུས་ཐོག་བྱུང་མ་མྱོང་བའི་འཚོ་གནས་ཀྱི་འཇིག་ཉེན་ཞིག་ལྷགས་ཡོད་ཚུལ་བཤད་་་
ཀྱིན་འདུག དེ་ནི་བདེན་པ་རང་རེད། འོན་ཀྱང་འཚོ་གནས་ཀྱི་འཇིག་ཉེན་དེའི་མདུན་ན་
ད་དུང་ཤེས་རིག་གི་འཇིག་ཉེན་ཞིག་དང་མཛེས་སྡུག་གི་འཇིག་ཉེན་ཞིག་བྱུང་སྟེ་མི་རིགས་་
སྤྱིའི་བླ་སྲོག་འཐོར་ཞིག་ཏུ་འགྲོ་བའི་ཉེན་ཁ་ཧ་ཅང་ཆེ་བར་འདུག དཔེར་ན་རང་རེའི་
སློབ་ཆེན་གྱི་སློབ་མ་ཕལ་མོ་ཆེས་རྩིས་མཐོང་བྱེད་ས་ནི་ཧང་ཀང་དང་ཐའེ་ཝན་གྱི་རྒྱུགས་་་་
ཆེ་བའི་གླུ་གཞས་སམ་དེ་དང་ཆ་འདྲ་བའི་རྒྱུགས་ཆེ་བའི་རིག་གནས་དག་ཡིན་པས་ཁོ་ཚོའི་
ཁོར་ཡུག་ན་ཤེས་རིག་གི་ཚ་རླབས་ཅི་ཡང་འཕྱུར་གྱིན་མེད་པ་ལྟ་བུའོ།། དེས་ན་ལོ་རྒྱུས་
བརྗེད་ཅིང་། རྣམ་རིག་མེད་པ། རིག་པ་འཁྲལ་འཁྲུལ་ཏུ་གྱུར་བ། དུས་རྒྱུན་པར་ག་ཞ་
དང་རྩེད་མོར་གཡེང་བའི་སྐྱིད་ལུག་པ་འགའ་ལ་མི་རིགས་ཤིག་གི་མ་འོངས་པའི་རེ་བ་ཡོད་
ཚད་བཅོལ་ཐུབ་མཁན་སུ་ཡོད། དེ་ལས་ཀྱང་ཐབས་རྡུགས་པ་ནི་སློབ་གྲྭ་ཆེན་མོའི་སློབ་
དཔོན་རྣམས་ཀྱིས་རིག་གནས་ཀྱི་མ་ལག་གསར་བ་ཞིག་འཛུགས་པའི་ཕྱོགས་ལ་དོ་ཁུར་་་་་་་
གཏན་ནས་མི་བྱེད་པར་བསྐྱར་ཟློས་དང་བརྐུ་འདྲེན། ཡང་འགྲེལ་ལོག་འགྲེལ་སོགས་ལ་
བརྟེན་ནས་སྔོན་ཆད་ཀྱི་གླེགས་བམ་དེ་ཚོའི་དགེ་མཚན་བརྗོད་ཀྱིན་ཡོད་པ་མ་རེད་དམ།
ཨུ་རུ་སུའི་རྩོམ་པ་པོ་ཐོ་སི་ཐོ་ཡིས་སྒྲོས་སི་ཅེ་(༢) ཡིས“ང་རང་ཆེས་སྐྲག་ས་ནི་ངས་རང་
གིས་མྱངས་པའི་སྡུག་བསྔལ་གྱི་དོ་ཡ་མི་ཉན་པ་དེ་རེད”ཅེས་གསུང་མྱོང་། དེས་ན་རང་
གིས་མྱངས་པའི་སྡུག་བསྔལ་གྱི་དོ་ཡ་མི་ཉན་པའི་རང་རེའི་སྐྱེས་ཆེན་ཚོས་རང་ཉིད་ནི་འོད་
སྟོང་འབར་བའི་སྲོལ་རྒྱུན་རིག་གནས་ཀྱི་རྒྱུད་འཛིན་པ་ཡིན་པར་ཁ་གཡར་ནས་མིག་་་་་་
མདུན་གྱི་ཉེན་ཁ་སྣ་ཚོགས་ལ་བྱོལ་བའི་བྱེད་ཐབས་ལེགས་ཤོས་དེ་འཚོལ་གྱིན་འདུག ཁོ་
ཚོའི་རིག་པ་ཧ་ཅང་གྲིམ་པོར་འདུག
༦. དྲི་བ། ཁོ་ཚོས་རང་ཅག་གིས་བྲིས་པའི་སྙན་ངག་རྐང་ཆག་མ་དག་ལ་ཁ་ཡ་མི་བྱེད་
དོན་ཡང་དོན་དེ་ལ་ཐུག་པ་ཨེ་རེད།
དྲིས་ལན། སློབ་གྲྭ་ཆེན་མོའི་ཤེས་རིག་གི་ཁྱབ་ཁོངས་ཁོ་ཚོས་ཨུ་ཚུགས་ཀྱིས་སྒེར་སྡེམ་
བྱས་ཚར་རྗེས་སྙན་ངག་འབྲི་མཁན་ཚོས་ཡུལ་གྱུར་གྱི་འཚོ་བ་མི་རོལ་ཀ་མེད་ཡིན། འོན་
ཀྱང་ཡུལ་གྱུར་གྱི་འཚོ་བས་ཁོ་ཚོའི་མི་ཚེ་ཤེས་རིག་དང་རིན་ཐང་གྱ་ནོམ་པ་ཞིག་ལ་བསླད་་་
སྲིད་དེ་མནར་གཅོད་ལས་རྒྱལ་བའི་ཚེ་སྲོག་ཅིག་གི་མདུན་ན་དེ་ལས་ལྷག་པའི་རྒྱུ་ནོམ་ཅི་་་་
ཞིག་ཡོད། གང་ལྟར་ཙག་རླུང་གི་ཁྲོད་ན་འཁྱམ་བཞིན་པའི་རི་སྤྱང་ཞིག་བཀྲེས་སྐོམ་གྱིས་
འཆི་བར་ཉེ་ནའང་རི་དྭགས་ཀྱི་ར་བའི་ནང་གི་སྟག་གཟིག་དོམ་དྲེད་ལས་ཅི་འདྲའི་མཛེས་་
པ་ལ་ཨང་།
• 74 •



༧. དྲི་བ། “ཅི་འདྲའི་མཛེས་པ་ལ་ཨང”ཞེས་པའི་ཚིག་དེ་གདེང་ཚོད་ཡོད་པའི་ངང་
ནས་ནན་ཏན་གྱིས་བརྗོད་དོན་ཅི་ཡིན།
དྲིས་ལན། ཁྱོད་ཀྱིས་རང་ཅག་གི་སྨྱུ་གུའི་འོག་གི་ཡུལ་ལྗོངས་རབ་རིབ་དེ་དཔེར་དྲངས་
ནས་ཞིབ་ཏུ་སོམས་དང་། རང་ཅག་གིས་དེ་ཡི་ཆེད་དུ་ཚེ་སྲོག་ལ་དབང་བའི་ལོངས་སྤྱོད་
ཡོད་ཚད་འབུལ་དགོས་དོན་ནི་དེ་ཡི་རྒྱབ་ཏུ་འཛད་མཐའ་མེད་པའི་མཛེས་སྡུག་ཅིག་སྦས་་་
སྐུང་བྱས་ཡོད་པས་མིན་ནམ། གྲོགས་པོ། རང་ཅག་ནི་ཚོར་བ་སྐྱེན་པོའི་ཕྱིར་ཏུ་མཛེས་
སྡུག་གི་བྲན་གཡོག་བྱེད་པར་མོས་པས་ནམ་ཡང་དེ་ཡི་བསླུ་བྲིད་ལས་གཡོལ་དཀའ།
འདས་ཟིན་པ་དེ་གྱང་རོ་འགའ་དང་མ་འོངས་པ་ནི་ཟིང་ཆས་ཁྱབ་པའི་མཁར་རྫོང་ཞིག
ད་ལྟའི་དུས་ནི་ན་ཟུག་གིས་ལྡིང་བའི་སྙིང་གསོན་པོ་ཞིག་ཡིན་ནའང་མཛེས་སྡུག་གིས་དེ་་་་
དག་ཡོད་ཚད་ཚིག་གི་ཕྲེང་བའི་ཁྲོད་དུ་དམ་ལ་འདོགས་ཐུབ། དེའི་ཕྱིར་མཛེས་སྡུག་གིས་
དུས་ཚོད་ལ་འགྲན་སློང་ཐུབ། བདག་གིས“ཅི་འདྲའི་མཛེས་པ་ལ་ཨང”ཞེས་པའི་ཚིག་དེ་
སྒོར་ཕྱུང་བ་ནི་དོན་དུ་རྫུས་བཟོས་སྤྲིན་ནག་གཏོར་བྱེད་ཀྱི་མེ་སྒྱོགས་སུ་སྒྱོགས་མདེལ་་་་་་་
གཅིག་བརྫངས་པ་དང་ཁྱད་པར་ཅི་མཆིས།
༨. དྲི་བ། འོ་ན“ཚིག་གི་ཕྲེང་བའི་ཁྲོད་དུ་དམ་ལ་འདོགས་ཐུབ”ཅེས་པ་དེར་ནང་
དོན་ག་རེ་ཚུད་ཡོད། །
དྲིས་ལན། མི་རྣམས་ཇི་ལྟར་ཅི་བྱ་གཏོལ་མེད་དུ་གྱུར་ཞིང་བློ་ཕམ་ཡི་ཆད་ཀྱི་ངང་དུ་
འཚོ་ནའང་ཁོ་ཚོས་བཀོལ་གྱིན་པའི་སྐད་ཡིག་ནི་རྣམ་རིག་ལྡན་པའི་མཛེས་སྡུག་གི་ཕུང་བོ་་
ཞིག་དང་ཚེ་སྲོག་ལྡན་པ་ཞིག བཀྲག་མདངས་རྒྱས་པ་ཞིག་རེད་དེ་ལྷག་པར་དུ་ལོ་རྒྱུས་ཀྱི་
སྲེག་གཅོད་བརྡར་གསུམ་ཁྲོད་ནས་ཞུན་བརྡར་བྱས་འོངས་པའི་རང་རེའི་སྐད་ཡིག་གིས་་་་་
ནམ་ཞིག་ལ་མི་རིགས་འདི་ངོ་གནོང་དུ་བཅུག་སོང་། ཡིན་ནའང་མི་རེ་འགས་རང་གི་ཚེ་
སྲོག་གི་རྩོད་པའི་གཏིང་དུ་ཡོད་པ་དེ་སྐད་ཡིག་ཡིན་པ་ངོས་མི་ཟིན་པར་དེ་ལ་རྒྱབ་འགལ་་་
དང་མཐོང་ཆུང་བྱེད་ཀྱིན་འདུག དེའི་ཕྱིར་སྐད་ཡིག་ལས་ཚིག་གི་ཕྲེང་བ་རེ་རེ་སྒྱུ་རྩལ་གྱི་
ཞིང་ཁམས་སུ་བསྐྲུན་པ་དེས་སྐད་ཅིག་རིང་ཡོད་ཚད་གསལ་བར་མི་བྱེད་དམ། གང་ལྟར་
སྐད་ཡིག་གི་སྟོབས་ཤུགས་སླར་གསོ་བྱེད་པ་ནི་བདེན་དོན་ལ་ཞེན་པའི་སྐྱེས་བུ་ཚོའི་ཐུན་་་་་
མོང་གི་ལས་འགན་ནོ། ཁྱོད་ཀྱིས་ལྷིང་འཇགས་དང་རང་དབང་མཚོན་བྱེད་ཀྱི་མུན་ནག་
ཅིག་ལ་བློ་གཡེང་བར་བྱས་ཚེ་དེའི་ཁྲོད་ནས་དབྱངས་གསལ་སོ་བཞི་རྒྱུ་སྐར་དག་དང་འདྲ་་
བར་ཁྲ་ལམ་མེར་མངོན་ཡོང་བ་མཐོང་སྲིད། འདི་ནི་ཁྱོད་དང་ང་ཡི་མི་ཚེའི་རྒྱན་ཆ་རེད།
༩. དྲི་བ། དེས་ན་ང་ཚོར“རྒྱུ་སྐར་རྒྱན་དུ་བཏགས་པའི་མི་རབས་གཅིག”ཅེས་འབོད་
ཆོག་གམ།
དྲིས་ལན། དེ་ནི་ལང་ཚོའི་མཛེས་སྡུག་མཚོན་པའི་མིང་ལེགས་པོ་ཞིག་རེད། འོན་ཀྱང་
ང་ཚོའི་ཁྲོད་ན་དེ་ལྟ་བུའི་མཚན་སྙན་རག་ཐུབ་མཁན་ཧ་ཅང་དཀོན་པར་སྣང་།
: 75，
་



，
，
，
༡༠. དྲི་བ། གཤམ་དུ་མིག་སྔའི་གནས་བབས་ཁ་ཤས་ལ་བསམ་ནས་དྲི་བ་འདོན་རྒྱུ་
ཡིན༑ ལོ་འདི་ཀར་བོད་ཡུལ་ནས་སྐྱེས་བུ་སུ་ཡི་བརྩམས་ཆོས་གང་གིས་ཁྱོད་ལ་བག་ཆགས་
ཟབ་མོ་བཞག་བྱུང་། ་་་་
དྲིས་ལན། རང་རེའི་དུས་དེབ་དག་ཇི་ལྟར་ཕར་བསློག་ཚུར་བསློག་བྱས་ཀྱང་སེམས་སུ་
གཅེས་པར་ཉར་ཆོག་པའི་བརྩམས་ཆོས་ལེགས་པོ་གང་ཡང་མཐོང་མ་བྱུང་། རྩོམ་པ་པོ་
ཚོས་ཕན་ཚུན་ལ་ལད་ཟློས་དང་བསྟོད་པ་བྱས་ཏེ་ལོ་ངོ་བཅུ་གྲངས་ཤིག་འགོར་ཐལ། ཕལ་
ཆེ་བས་སེམས་ན་ན་ཟུག་ཆེ་མདོག་བྱེད་ཀྱང་དེ་མཚོན་བྱེད་ཀྱི་ཐབས་རྩལ་རྙེད་ཀྱིན་མི་་་་་
འདུག མཐར་གཏུག་ན་དེའང་སེམས་ན་ན་ཟུག་མེད་པའི་རྟགས་རེད། འོན་ཀྱང་ང་ཚོ་
ཀུན་གྱི་མཐོང་སྣང་ཙམ་མ་ཡིན་པར་ད་དུང་ཡང་བོད་ཀྱི་རྩོམ་རིག་གི་མེ་ཁ་གསོ་མཁན་་་་
ཞིག་ཡོད་དེ་ཁོ་ནི་ལོ་རབས་བརྒྱད་ཅུ་བའི་དུས་ཀྱི་ཚ་ཚ་འུར་འུར་གྱི་རིག་གནས་ཀྱི་ལས་་་་
འགུལ་སྤེལ་མཁན་ཚོའི་ཁྲོད་ཀྱི་ན་གཞོན་སྙན་ངག་པ་ལྗང་བུ་རེད། ཉེ་ལམ་ལྗང་བུས་རང་
གི་སྙན་དེབ་གཉིས་པ«གཟི་མིག་དགུ་བཀློག་པ་པོའི་སྤྱན་སྔར་བཀྲམས་པ་དེས་ཡོད་ཚོད་
ར་སྤྲོད་བྱེད་ཐུབ། དེའང་བོད་མི་ཚོ་རྒྱན་གོས་ལས་ཆེས་རྩ་ཆེ་ཞིང་མིག་གི་དབང་བོ་ལྡན་
པས་མཐོ་སྒང་འདིར་ལྐོག་ལྟ་བྱེད་པར་སྤྲོ་ལ་གྲི་དང་སྟ་རེ་བརྡར་སའི་ཡུལ་ཏུ་གྱུར་བའི་་་་་
དངོས་པོ་མཁྲེགས་པོ་གཟི་མིག་དགུ་བ་དེ་དུས་ཀྱི་རླུང་ནག་ཁྲོད་ནས་བོར་བརླག་ཐེབས་་་་་
པར་ཉེ་དུས་ལྗང་བུས་རྙེད་ཅིང་ཀུན་ལ་ངོམ་པ་ནི་རང་རེའི་རྩོམ་སྟེགས་སུ་རེ་བའི་འོད་་་་་་
སྣང་ཞིག་འཕྲོས་པ་མིན་ནམ། ཁོའི་སྙན་ངག་གིས་རང་རེའི་བློང་བོར་གྱུར་བའི་སེམས་
ཁམས་ལ་གཤག་བཅོས་བྱེད་པའི་ཞོར་དུ་རིན་ཐང་དང་མཛེས་སྡུག ལ་རྒྱ་སོགས་ཀྱང་
རྫོགས་མཐའ་མེད་པ་ཞིག་བསུས་ཡོང་བས་བདག་གིས་སྙན་དེབ་དེ་ཆ་ཚང་བ་བཀླགས་མ་་་
ཐག་དེའི་མཇུག་གི་ཀློག་པ་པོའི་ཟིན་ཐོ་འགོད་སར“སྙན་ངག་འདི་དག་ངས་ཚེ་གང་བོར་་་་
བཀླགས་མི་ཚར་ལ་ས་སྒང་འདི་དང་འདིའི་མཐའ་འཁོར་གྱི་ཉི་ཟླ་སྐར་གསུམ་གྱིས་ཀྱང་་་་་་
གཏན་དུ་བཀླགས་མི་ཚར་བ་འདྲ། འོན་ཀྱང་བཀླགས་ཚར་བར་རློམ་མཁམ་དག་ནི་ནག་
ཉེས་བཟོ་མཁས་པའི་གཏེ་བོ་ཚོའམ་གླེན་པ་གླང་གཉའ་ཚིལ་རྐྱང་ཚོ་རེད”ཅེས་བྲིས་པ་་་་་་
ཡིན། དེ་ལ་ཧམ་པ་ཚ་ཞིང་ཐལ་ཆེ་དྲགས་པའི་སྐྱོན་ཕྲན་བུ་ཡོད་དུ་སྲིད་ཀྱང་སྐབས་དེའི་
བདག་གི་ཚོར་བ་ངོ་མ་ནི་དེ་འདྲ་ཞིག་རེད། །
༡༡. དྲི་བ། མིག་སྔར་རང་རེའི་ན་གཞོན་ཚོའི་ཁྲོད་ན་དབྱིན་ཡིག་སྦྱོང་མཁན་ཇེ་མང་
དང་སྙན་ངག་ཀློག་མཁན་ཇེ་ཉུང་རེད། ཚུལ་དེར་འགྲེལ་ཇི་ལྟར་རྒྱག་གམ། -
དྲིས་ལན། ཁྱོད་ཀྱིས་ཅིའི་ཕྱིར་ནེ་ཙོ་ཇེ་མང་དང་འུག་པ་ཇེ་ཉུང་རེད་ཅེས་འདྲི་བར་མི་
བྱེད༑ ཚུལ་དེ་ནི་ཡ་མ་གཟུགས་ཀྱི་མི་མང་པོ་འབྱུང་བའི་སྔ་ལྟས་རེད། དབྱིན་ཡིག་སྦྱོང་
མཁན་ཚོའི་ཆེས་ཆེ་བའི་འཇོན་ཐང་ནི་རང་རེའི་རིག་གནས་དང་རྒྱལ་སྤྱིའི་རིག་གནས་ཀྱི་་་
བར་དུ་འབྲེལ་ཟམ་འཛུགས་རྒྱུ་དེ་ཡིན་ན་མིག་སྔའི་བོད་ཀྱི་རིག་གནས་ཀྱི་འཕེལ་ཕྱོགས་་་་་
• 76 •



，
ཙམ་ཡང་མི་ཤེས་པ་ཞིག་གིས་ཟམ་པ་ཕྱེད་ཀ་ཞིག་ལས་འཛུགས་མི་ཐུབ། ཟམ་པ་ཕྱེད་ཀ་
ཞིག་ལ་བརྟེན་ནས་གཙང་པོ་ཞིག་ཇི་ལྟར་བརྒལ་ཐུབ། ངས་ཁོ་ཚོས་རང་རེའི་སྙན་ངག་
རྐང་ཆག་མ་དག་ཀློག་དགོས་ཟེར་བ་མིན། འོན་ཀྱང«མི་ལའི་མགུར་འབུམ》དང《ཚངས་
མགུར》ལས་མངོན་པའི་བོད་སྐད་རྣལ་མའི་བརྩེ་བ་ཕྱིར་འདོན་ཚུལ་གྱི་ཉམས་དེ་འདྲ་ཁོང་
དུ་ཆུད་དགོས། ངས་ཁོ་ཚོ་མང་ཆེ་བའི་དམིགས་བྱའི་ཡུལ་ནི་ཕྱི་གླིང་བར་ཁ་བརྡ་བྱེད་ཐུབ་
པ་ཙམ་ཡིན་པ་ལས་ཁོ་ཚོའི་རིག་གནས་ལ་སློབ་སྦྱོང་བྱེད་རྒྱུ་དེ་མིན་པ་ཤེས་རྗེ ་རེ་ཐག་་་་
ཆད་པའི་ངང་ནས་དབྱིན་སྐད་ལ་བརྟེན་ནས་ཟ་སྐད་འཐུང་སྐད་རྒྱག་མཁས་ །འི་མི་་་་་་
འགའ་སའི་གོ་ལའི་སྟེང་ནས་ཇེ་མང་དུ་བུད་སོང་སྙམ་གྱིན་འདུག དེས་སའི་གོ་ལར་ཕན་
ཅི་ཡང་མི་ཐོགས་པ་བཞིན་དུ་རང་རེར་ཡང་ཕན་ཅི་ཞིག་ཐོགས། །
༡༢. དྲི་བ། ལོ་འདི་གར་དམངས་ཁྲོད་ནས་སྒེར་དེབ་འབོར་ཆེན་ཞིག་ཐོན་པ་དང་
རིག་གནས་ཀྱི་སྣང་ཚུལ་མང་པོར་དཔྱད་གཏམ་ཐུང་དུ་སྤེལ་བའི་རྒྱུན་མི་ཆད་ནའང་དེ་་་་
དག་གི་བརྗོད་བྱ“སྲོལ་རྒྱུན”དང་“དེང་རབས”གཉིས་གླེང་བ་ལས་འདའ་ཐུབ་ཀྱིན་མི་་་
འདུག ཁོ་ཚོས་དུས་རྒྱུན་པར“སྲོལ་རྒྱུན”དང“དེང་རབས”ཞེས་པའི་རུས་པ་སྲ་མོ་དེ་
གཉིས་བཙན་ཚུགས་ཀྱིས་མུར་དོན་ཅི་ཡིན། །
དྲིས་ལན། བདག་གི་བསམ་པར་རང་རེའི་ན་གཞོན་ཕལ་ཆེ་བས་ཐ་སྙད་དེ་གཉིས་ལ་གོ་
བ་ཟབ་མོ་ཞིག་ལོན་གྱིན་མེད་པ་གཞིར་བྱས་པའི་སྟེང་དེ་གཉིས་ལོགས་སུ་བཀར་ཏེ་སྲོལ་་་་་
རྒྱུན་རྒྱུད་འཛིན་དང་དེང་རབས་བསྡུ་ལེན་བྱེད་དགོས་ཞེས་ཁ་གཡང་ཙམ་ཞིག་འབོད་སྲོལ་
ཆགས་ཡོད་པ་དེས་གནད་དོན་ཅི་ཡང་ཐག་གཅོད་ཐུབ་པ་མ་རེད། ཁོ་ཚོའི་དཔྱད་གཏམ་
དུ་རང་རེའི་ལྗོངས་སུ་དེ་གཉིས་ཀའི་ལྟ་བ་རེ་རེ་བཞིན་མཁྲེགས་པོར་བཟུང་ནས་ཕན་ཚུན་་
ལ་སྡིགས་དམོད་གཏོང་བ་ནི་ནོར་འཁྲུལ་ཡིན་པ་དང་གཉིས་ཀས་ཕན་ཚུན་ལ་མཐུན་་་་་་་
ཐབས་བྱེད་དགོས་པའི་སྐོར་བཀོད་འདུག ཡིན་ནའང་ཕན་ཚུན་ལ་མཐུན་ཐབས་ཇི་ལྟར་
བྱེད་དགོས་པའི་སྐོར་ལ་ཐབས་ལེགས་པོ་ཅི་ཡང་འཐེན་མི་འདུག གསལ་བོར་བཤད་ན་ང་
ཚོའི་ཚེ་སྲོག་གི་ཕུང་བོ་ཉམ་ཐག་པ་འདིའི་ནང་ན་སྲོལ་རྒྱུན་གྱི་ཆ་དུ་དང་དེང་རབས་ཀྱི་ཆ་
དུ་ཡོད་པ་སོ་སོར་འབྱེད་དཀའ་བར་འདུག ང་ཚོ“སྤྲ་དང་སྤྲེའུ། སྤུར་རྒྱལ། བོད་ཆེན་པོ།
ཁྲི་སྐོར་བཅུ་གསུམ། བཀའ་བློན། ཇག་པ།”སོགས་སྔོན་ཆད་ཀྱི་ཐ་སྙད་དེ་དག་ལ་ཁ་བྲལ་
དཀའ་བ་བཞིན་དུ་“གློག་དང་བརྙན་འཕྲིན། སྦི་རག ལྕགས་ར། མོ་ཐོ་འཁོར་ལོ། ཁ་པར།
” སོགས་དེང་སང་གི་ཐ་སྙད་དག་ལས་ཀྱང་ཐར་ཐབས་བྲལ་བ་མ་རེད་དམ། ཁྱོད་ཀྱིས་ས་
བཅུད་ཤོར་བའི་རྐྱེན་གྱིས་བྱེ་ཐང་གི་ངོ་བོར་འགྱུར་བཞིན་པའི་རྩྭ་ས་དག་མཐོང་གིན་ཨེ་་་་
འདུག སུ་ཞིག་གིས་སྲོལ་རྒྱུན་རྒྱུད་འཛིན་དང་དེང་རབས་བསྡུ་ལེན་བྱེད་ཐུབ། བདག་
གིས་ནི་རང་གིས་འབྲི་བཞིན་པ་འདི་དག་ལ་རུས་པ་སྲ་མོ་དེ་གཉིས་མུར་ནས་སོ་འཐོར་དུ་་་
མི་འཇུག
• 77 •



༡༣. དྲི་བ། མངོན་སུམ་གྱི་འཚོ་བ་དང་ཟང་ཟིང་གི་ཁོར་ཡུག་འདིའི་ཁྲོད་ན་ཅི་ཞིག་
གིས་ང་ཚོར་ཕངས་སེམས་སྐྱེ་རུ་འཇུག་ཅིང་ཡང་ཅི་ཞིག་གིས་ང་ཚོར་སུན་སྣང་བསྐྱེད་པར་་
བྱེད།
དྲིས་ལན། ང་ཚོར་ཕང་སེམས་སྐྱེ་རུ་འཇུག་བྱེད་ཀྱི་དོན་ནི་བགྲང་གིས་མི་ལོངས་ནའང་
ང་ཚོའི་བརྗེད་ངེས་ཀྱི་ཀློང་ན་ཉམས་ཞན་ནུས་མེད་དུ་གྱུར་བའི་དྲན་པས་ནི་ཕངས་སེམས་་
ཀྱི་མེ་དཔུང་དེ་དུས་གཏན་དུ་བཅིལ་བར་ནུས། མེས་པོ་ཚོས་མི་རབས་དུ་མར་བསགས་
པའི་གཏམ་རྒྱུད་དང་དེའི་ཁྲོད་ཀྱི་ཡུལ་ལྗོངས་རྒྱ་ཆེ་བ་དེ་དག་རང་ཅག་གི་སྐབས་ནས་་་་་
བཟུང་ཆང་ཁང་ནང་ན་སྦི་རག་འཐུང་མཁན་ཚོས་ལེན་བཞིན་པའི“ཤམ་བྷ་ལ”ཞེས་པའི་་
གླུ་གཞས་ཤིག་ཏུ་གྱུར་ལ་དེ་ཡིས་རང་ཅག་གི་མི་གཤིས་ཀྱང་ཚུལ་འཆོས་དང་གཡོ་སྒྱུ། སྤྲེལ་
ལད། འཁོས་ཆུང་། བློ་དོག་པ། བསྲན་མི་ཚུགས་པ་ཤིག་ཏུ་བསྒྱུར་ཡོད་པ་རེད། རང་རེའི་
རིག་གཞུང་དར་སྤེལ་དང་སྐད་ཡིག་ཉམས་གསོའི་ཕྱོགས་ལ་མཛད་རྗེས་ཆེ་བའི་ཨ་ལགས་་་་་
ཞབས་དྲུང་དང་དམུ་དགེ་བ། དུང་དཀར་བ་སོགས་སྔ་གཞུག་ཏུ་སྐུ་གཤེགས་པ་ནི་གྱོང་
གུན་ཞིག་ཡིན་པ་ཅི་བཞིན་སྔར་སོང་གི་ལོ་ཟླའི་ཁྲོད་ཀྱི་གངས་མཐོན་པོ་དང་མཚོ་ཆེན་པོ།
སྤང་ཡངས་པོའི་ལྷ་སྒྲུང་དང་བཅས་པའི་རང་མདངས་ངོ་མར་འདྲིས་ཆེ་བའི་སློག་པ་གྱོན་
པའི་མི་སེར་དཀྱུས་མ་དེ་ཚོ་མི་ཡུལ་འདིར་ཁ་བྲལ་བའང་གྱོང་གུན་ཆེན་པོ་ཞིག་རེད། ཡིན་
ནའང་མལ་ལས་ལངས་མ་ཐག་མགོ་ཁྲིད་ཀྱི་མདུན་དུ་བཅར་ཏེ་ལུས་སྒུར་སྒུར་གྱིས་གཏམ་་་
སྙན་མོ་འགའ་བཤད་རྗེས་ཕྱིར་ཡོང་ནས་རང་དོན་མ་འཁྱོངས་སྙམ་པའི་ངང་ཟས་ཤིག་ཟ་་་
བ་དང་དེ་ནས་ལས་རོགས་ཚོའི་གམ་ནས་རང་བསྟོད་གཞན་སྨད་ཀྱི་ཁ་བརྡར་ཞུགས་ཤིང་་་་
མཚན་མོར་ཆང་འཐུང་ཞིང་རྒྱུན་པོ་འབྱེད་དེ་ཉིན་གཅིག་གི་འཚོ་བའི་མཇུག་སྡུད་པར་་་༌་
བྱེད་ལ་ཕྱི་ཉིན་སླར་ཡང་དེ་བསྐྱར་ཟློས་བྱེད་མཁན་ཚོར་མཚོན་ན་གོང་སྨྲོས་ཀྱི་གྱོང་གུན་དེ་
ཨམ་ཕྲག་ལས་དངུལ་སྐར་ལི་འགའ་བོར་བ་དང་འདྲ་བ་ཡིན། དེའི་ཕྱིར་མི་རིགས་འདིའི་
རྒྱབ་ཏུ་དུས་རབས་ཀྱི་ནད་པ་མང་པོ་ཞིག་འབྲས་དང་སྐྲན་ལྟར་འབྱར་ཡོད་པ་འདིས་རང་
རེའི་ཕངས་སེམས་མཐའ་དག་ཁོང་ཁྲོར་ཡང་མི་སྒྱུར་རམ།
དེའང་ཅི་ཞིག་གིས་ང་ཚོར་སུན་སྣང་སྐྱེད་པར་བྱེད་ཅེ་ན་ཤེས་རབ་ཀྱིས་དབུལ་ཞིང་
གཡོ་སྒྱུར་གོམས་པ། ཉམས་བཅོས་མ་འདོན་བཞིན་བོད་ཡུལ་གྱི་ས་གཙང་མ་དང་ཆུ་
གཙང་མ་མི་རིགས་གཞན་ལ་ངོ་སྤྲོད་པ་ཡིན་ཟེར་ནས་སྐད་འཛེར་འཛེར་གྱིས་གཞས་་་་་་་
གཏོང་མཁན་གྱི་མི་འགའ་རྣམ་ཤེས་འཁྱམ་པོ་རེ་དང་འདྲ་བར་མི་མང་འདུ་ཚོགས་བྱེད་ས་་
ཐམས་ཅད་ན་ཡིན་ཆོག་ཆོག་གིས་འདུར་བཞིན་པ་འདིས་སུན་སྣང་གི་ཕུང་བོ་གཏོས་ཆེ་བ་་་
ཞིག་གད་སྙིགས་དང་འདྲ་བར་སྤུངས་ཡོང་། བོད་ཀྱི་རོལ་མོའི་བླ་སྲོག་ཁོ་ཚོས་སྐྱོབ་རྒྱུ་ཡིན་
ན་ཁོ་ཚོས་རང་ཅག་འཚོ་སའི་ཡུལ་གྲུ་འདིའི་དར་རྒུད་ཀྱི་ཆ་ཙམ་ཡང་ཁོང་དུ་ཆུད་མེད་་་་་
དོན་ཅི་རེད། ཁོ་ཚོ་དང་ཁོ་ཚོ་ལྟ་བུའི་རིག་གནས་ཀྱི་ཁྱབ་ཁོངས་གཞན་པའི་ནང་གི་མི་དེ་
• 7:; •



ཚོ་མཐོང་བ་ཙམ་གྱིས་བདག་གིས་རང་ཉིད་ཀྱི་མིག་ཀྱང་དེ་མ་ཐག་ཏུ་འདབ་ཆགས་སམ་་་་
གཅན་གཟན་གྱི་མིག་ཏུ་བརྗེ་བར་འདོད། །
༡༤ དྲི་བ། དེས་ན་གོང་དུ་གླེང་བའི་ཡིད་དུ་མི་འོང་ཞིང་སྐྱུག་བྲོ་བའི་མིའི་ཚོགས་པ་
ཆེན་པོ་འདིའི་ཁྲོད་ནས་རང་ཅག་གིས་ཅི་ལྟ་བུའི་ངང་ཁོ་ཚོར་བྱོལ་ཏེ་རང་གི་ནང་སེམས་་་་་
ཀྱི་འཇིག་རྟེན་འཚོལ་དགོས་སམ།།
དྲིས་ལན། ཉེ་སྔོན་བདག་གིས་ཀློང་ཆེན་རབ་འབྱམས་པའི《པོ་ཏ་ལ་ཀུན་ཏུ་དགའ་
བའི་གཏམ》དུ“རྫིང་བུའི་གནས་འདི་མེ་ཏོག་འབྲས་མང་ཞིང་།། ཡིད་འོ ང་ངང་བའི་
གྲོགས་དང་ལྡན་ནའང་།། སྣ་ཚོགས་ཡུལ་གྱི་ཉེས་པས་རབ་སྐྱོ་ཞིང་། ནགས་ཀྱི་ཡོན་ཏན་
ཐོས་ནས་གཞན་དུ་འགྲོ།།”ཞེས་པའི་ཚིགས་བཅད་ཅིག་ཡོད་པ་བློར་བཟུང་བ་ཡིན། དེ་ང་
རང་གི་རྒྱུད་ལ་སྦྱར་ནས་བཤད་ན་དེའི་ནང་གི“ནགས”ནི་མིའི་རིགས་ཀྱི་གདོད་མའི་ཕ་་་་
ཡུལ་དང་། ཚེ་སྲོག་གི་འབྱུང་ཁུངས། ངེས་དོན་གྱི་བདག་པོ་སོགས་ཡིན་པའི་རང་བྱུང་གི་
མཛེས་པ་དང་སྟོབས་ཤུགས་རེད། དེའི་ཕྱིར་རང་ཅག་གིས་སེམས་ཀྱི་འཇིགས་སྐྲག་དང་རེ་
ཆད༑ ངལ་དུབ་སོགས་ཡོད་ཚད་དེ་ལྟ་བུའི “ནགས”ཆེན་པོ་དེར་བཅོལ་རྒྱུ་ནི་ནང་སེམས་
ཀྱི་འཇིག་རྟེན་རྙེད་བྱེད་ཀྱི་ཐབས་དམ་པ་ཞིག་རེད་སྙམ། མི་ཞིག་རང་ཉིད་འཚོ་སའི་ལུང་
བ་དོག་པོ་དེ་དང་ཁ་བྲལ་ནས་སྲིད་པ་ཆེན་པོ་འདི་དང་འདིའི་རྒྱབ་ཏུ་སྦས་པའི་གསང་བ་་་
སྣ་ཚོགས་ཀྱི་སྐོར་ལ་བསམ་གཞིགས་གཏོང་མཁན་ཞིག་ཏུ་གྱུར་བ་ནི་ཚེ་འཕོས་ནས་སྐྱེ་བ་་་་
གཞན་ཞིག་བླངས་པ་ལས་ཀྱང་དོན་སྙིང་ཆེ་བ་ཞིག་རེད། སྤྱིར་ན་ང་ཚོས་ཚེ་ཐོག་ལུས་ཐོག་ །
འདི་ནས་འགྲོ་བ་རིགས་དྲུག་གི་རྣམ་སྨིན་མཐའ་དག་དངོས་སུ་མྱོང་ཐུབ་པར་སྣང་། གང༌
ལྟར“ནགས”ཆེན་པོ་དེ་ནས་གཞི་ཚུགས་ཐུབ་པ་བྱུང་ན་རང་ཅག་གི་གསར་རྩོམ་དང་་་་
རྟོགས་སད། མྱོང་བ་ཅི་རིགས་པ་ཤོང་བྱའི་ཡུལ་ལ་ནམ་མཁའ་ཆེན་པོ་འདིའི་རྒྱ་ཁྱོན་ལས་
གཞན་ཅི་ཡང་མེད་དོ།།
༡༥. དྲི་བ། དེ་ནི་རྣམ་ཤེས་ཀྱི་གོ་འཕང་མཐོ་ཤོས་ཤིག་དང་མཐར་ཐུག་གི་བདེ་བ་ཞིག་
ཏུ་ངོས་འཛིན་ཆོག་པ་རེད་དམ། །
དྲིས་ལན། དེའི་ཁར་གཙང་ཞིང་ལྷད་མེད་ལ་ལྷིང་འཇགས་ལྡན་པའི་གནས་ཁྱད་པར་
བ་ཞིག་ཏུའང་ངོས་འཛིན་ཆོག་པ་རེད། རང་རེས་དེ་རུ་ཞག་གཅིག་གི་གནས་མལ་བཅའ་
ཐུབ་པས་ཀྱང་མཛེས་པའི་ཞིང་ཁམས་རྫོགས་མཐའ་མེད་པ་ཞིག་མཐོང་ཡོང་།
༡༦. དྲི་བ། རྗེས་མར་ཁྱོད་ཀྱིས་རང་གཤིས་རྣལ་མ་མཚོན་པའི་རྩོམ་འབྲི་ཐུབ་པའི་
ཕྱིར་ཏུ་རང་རེའི་ཁོར་ཡུག་གི་ཤེས་ལྡན་པ་ཚོའི་བསམ་བློ་གང་དག་དང་དུ་ལེན་རྒྱུ་དང་་་་་
གང་དག་འདོར་རྒྱུ་ཡིན། འདི་ནི་གླེང་གཞི་གཙོ་བ་ཞིག་རེད་སྙམ། །
དྲིས་ལན། བདག་ལ་མཚོན་ན་གསར་རྩོམ་ལ་ཤན་ཞུགས་བྱེད་ཀྱི་ཕྱི་ནང་གི་རྒྱུ་རྐྱེན་ཧ་
ཅང་མང་པོ་ཞིག་ཡོད་པས་རང་རེའི་ཁོར་ཡུག་གི་ཤེས་ཡོན་པ་ཚོའི་བསམ་བློ་ནི་དེ་ཙམ་དོ་་་
• 79 •



ག་་ཆེ་བ་ཞིག་མ་རེད། ས་སྒང་འདིའི་ངོས་ཡོངས་རྫོགས་ན་མི་རྣམས་ཀྱིས་སོ་སོའི་འཚོ་
སྡོད་དང་ཐོབ་ཐང་། རིན་ཐང་སོགས་ཀྱི་ཆེད་དུ་བརྩམས་ཆོས་གྲངས་མེད་པ་འགྲེམ་སྤེལ་
བྱེད་ཀྱིན་འདུག་ལ་སྒྱུར་ཡིག་ཀྱང་མྱུར་བར་མཇལ་ཐུབ་པས་རང་གི་འདོད་མོས་བཞིན་་་་་་་
སློབ་སྦྱོང་དང་ཞིབ་འཇུག་བྱེད་ཆོག་པ་རེད། ཡིན་ནའང་རང་རེའི་ཁོར་ཡུག་གི་ཤེས་ཡོན་
པ་ཚོའི་བརྩམས་ཆོས་ལ་དོ་སྣང་བྱེད་དགོས་པ་ནི་སྨྲོས་ཅི་དགོས། སྐབས་འདིར་རང་རེའི་
ཁོར་ཡུག་ཏུ་བོད་ལ་འཛིན་པའི་ལྟ་བ་འགའ་ལས་མེད་པར་སྣང་སྟེ་གཅིག་ནི་སངས་རྒྱས་་་
ཆོས་ལུགས་དང་སྒོས་སུ་བོད་བརྒྱུད་ནང་བསྟན་གྱི་དགེ་མཚན་ལས་འཕྲོས་ཏེ་དེ་ཇི་ལྟར་་་་་
ཚན་རིག་དང་མཐུན་ཚུལ་དང་དེང་གི་འཚོ་ཐབས་ལ་ཕན་ཚུན་གླེང་བ་སྟེ་སེར་མོ་བའི་་་་་་
ལུགས་ཀྱི་ལྟ་བ་ཡིན་ཞིང་ཡང་གཅིག་ནི་ལོ་རྒྱུས་ལ་གཤག་བཅོས་དང་ཚན་རིག་ལ་སློབ་སྦྱོང་
བྱས་ནས་འཚོ་ཐབས་གསར་བ་ཞིག་འཚོལ་དགོས་ཚུལ་སྨྲ་བ་སྟེ་ན་གཞོན་ཁ་ཤས་ཀྱི་ལྟ་བ་་་
རེད༑ ལྟ་བ་དེ་གཉིས་ནི་བོད་ཡིག་དང་རྒྱ་ཡིག་གཉིས་ཀ་ཤེས་པའི་ཤེས་ཡོན་པ་ཚོའི་ལྟ་བ་
ཆེ་ཁག་གཉིས་རེད། དེ་མིན་ད་དུང་ལྟ་བ་གཞན་ཞིག་ཡོད་པ་ནི་བོད་ཀྱི་འཚོ་ཐབས་དང་
དད་པ། རིག་གནས། ཆོས་ལུགས་སོགས་ཡོད་ཚད་ངོ་མཚར་བ་ཞིག་དང་ཤེས་ཐབས་བྲལ་
བ་ཞིག་ཏུ་ངོས་བཟུང་ནས་རང་ཉིད་དེ་ལས་ལོགས་སུ་བཀར་ཏེ་དེར་ཞིབ་འཇུག་བྱེད་ཁུལ་
བྱེད་པའི་ལྟ་བ་ཞིག་ཡོད་ལ་དེ་ནི་རྒྱ་ཡིག་ཤེས་ཤིང་བོད་ཡིག་མི་ཤེས་ལ་བོད་ཡིན་པའི་ཤེས་་་
ཡོན་པ་འགའི་ཁྲོད་ཀྱི་ལྟ་བ་ཞིག་ཡིན། བདག་གིས་ལྟ་བ་འདི་དག་གང་གིས་ཀྱང་རང་གི་
གསར་རྩོམ་ལ་ཤན་ཞུགས་སུ་འཇུག་མི་འདོད། ཐེངས་འདིར་ངས་ཁྱོད་ཀྱི་དྲི་བར་ལན་
བཏབ་པ་མཐའ་དག་དེའི་སྒྲུབ་བྱེད་ཡིན་ནོ།།
2003ལོའི་ཟླ2པར་ཟི་ལིང་ནས།
མཆན་འགྲེལ།
༡ ཚིག་འདི་ཤེག་སེ་ཕེར( shkespeare)གྱིས་བརྩམས་པའི་འཁྲབ་གཞུང《ཧམ་ལེ་ཀྲི》
(HAMLET)བོད་འགྱུར་མ་ལས་ཚིག་ཅི་བཞིན་དུ་ལུང་དྲངས་པ་ཡིན་ལ་ཨ་བྷིན་ཐེན་གྱི་་་་
རྩོམ་པ་པོ་བྷོར་གྷི་སིའི་བརྩམས་ཆོས《ཨ་ལེ་ཧྥ》ཞེས་པ་དང་དབྱིན་ཇིའི་དངོས་ལུགས་རིག་་་
པ་དང་ཚན་རིག་པ་གྲགས་ཅན་ཧོ་ཁེན་གྱི་གྲགས་རྩོམ(སྟར་ལྤགས་ནང་གི་འཇིག་རྟེན》
དུའང་ཚིག་འདི་ལུང་དྲངས་འདུག་ལ་ལྷག་པར་དུ་ཕྱི་མས་དེའི་མཛེས་སྡུག་བསམ་ནས་་་་་
དེབ་ཀྱི་མིང་ཡང་དེ་ལྟར་བཏགས་འདུག
༢) བློ་སི་ཐོ་ལེ་གྷོས་སེ་ཅེ་ནི་ཨུ་རུ་སུའི་དུབ་རབས་བཅུ་དགུ་བའི་དུས་ཀྱི་གཙོ་ཆེ་ཤོས་ཀྱི་
རྩོམ་པ་པོ་ཡིན་ལ་ཁོང་ནི་མི་སྣའི་སེམས་ཁམས་དབྱེ་ཞིབ་བྱེད་པར་ཧ་ཅང་མཁས་པས་རྗེས་
རབས་པ་ཚོས“མིའི་རིགས་ཀྱི་རྣམ་ཤེས་ལ་འདྲི་གཅོད་བྱེད་མཁན”དུ་འབོད་པ་རེད། །
བརྩམས་ཆོས་གཙོ་བོ(གླེན་པ》དང་ནག་ཉེས་དང་རྒྱལ་ཁྲིམས》 （བདུད་དཔུང》སོགས་
ཡོད།
• 86} •
