༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
W1PD45098
ImageGroup:
Work:
LCCN:
12DB57055
1007354x
n/a
ISBN:
Title:
གངས་རྒྱན་མེ་ཏོག
gangs rgyan me tog
Author:
n/a
Descriptor:
Original Publication:
Place:
Publisher:
n/a;n/a
qing hai de ling ha shi
mtsho nub khul rig rtsal mthun tshogs
1989-2008
Date:
Volume:
44
Total Volumes:
TBRC Pages:
Noll
Introductory Pages:
In/a
n/a
Text Pages:
Scanning Information:
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 2008



ལ
ཀླད་
ཀྱི་
གཏམ། །
;
རྒྱ་ཆེ་བའི་བརྩེ་ལྡན་གྱི་ཀློག་མཁན་རྣམ་པ། 2001ལོའི་སྐྱ་རེངས་བསུ་བའི་ཅོང་བརྡས་ང་ཚོ་ཀུན་གྱིས་
ལུས་སེམས་ལ་སྐྱོམ་འདུར་ཐེངས་ཤིག་བསླངས། ང་ཚོས་མིག་ཟུང་ཧྲིག་ཧྲིག་དུ་བགྲད་ནས་འབྱུང་འགྱུར་གྱི་རི་
ཀླུང་ཀུན་ལ་རྒྱང་བལྟ་བྱེད་ཞོར་དུ། ང་ཚོས་ད་དུང་ཡང་བསམ་པ་རྩེ་གཅིག་ཏུ་འཁོར་ནས«གངས་རྒྱན་མེ་ཏོག»
གི་ལས་དབང་དང་འཚར་ལོངས་ལའང་སེམས་འཁུར་བྱེད་འོས། །
དགའ་འོས་པ་ཞིག་ལ། ང་ཚོའི་ལོ་ངོ་བཅུ་ཕྲག་རིང་གི་དཀའ་སྡུག་གིས་དུས་རབས་གསར་བའི་སྒོ་་་་་་
གླེགས་ཕྱེས་ཤིང་། དུས་རབས་གསར་བའི་གནམ་ལོ་གསར་ཚེས་ཀྱི་བཀྲ་ཤིས་ལྟས་བཟང་དང་བསྟུན་ནས་
«གངས་རྒྱན་མེ་ཏོག»གི་རྒྱལ་ཡོངས་ཀྱི་གཅིག་གྱུར་དཔེ་རྟགས་དེ་ཡང་དངོས་སུ་མངོན་དུ་འགྱུར་ཐུབ་པ་བྱུང་།
འདི་ནི་ཏང་དང་རྒྱལ་ཁབ་ཀྱིས་ང་ཚོའི་ལོ་ངོ་བཅུའི་འབྲས་བུ་ལ་ཁག་ཐེག་དང་བདེན་དཔང་མཛད་པ་ཡིན་པ་་་་་
ལས། རྒྱ་ཆེ་བའི་རྩོམ་མཁན་དང་ཀློག་མཁན་རྣམས་ལ་ཕུལ་བའི་ལོ་གསར་གྱི་ལེགས་སྐྱེས་ཤིག་ཀྱང་ཅི་ལ་མིན། །
དེ་ཡང་རྩོམ་རིག་སྣ་འཛོམས་ཀྱི་དུས་དེབ«གངས་རྒྱན་མེ་ཏོག»སྙན་ངག་དུས་དེབ་དུ་བསྒྱུར་བ་ནས། ང་ཚོས་་་་
སྔར་ལས་ལྷག་པའི་སེམས་ཤུགས་དང་སྙིང་སྟོབས་ཤིག་བཅངས་ནས་དུས་དེབ་ཀྱི་བཟོ་དབྱིབས་དང་། ལེ་ཚན་་་་
གྱི་བཀོད་སྒྲིག རྒྱབ་ཤོག་ཕྱི་ནང་གི་ཇུས་འགོད་སོགས་ཕྱོགས་ཡོངས་ལ་བཅོས་བསྒྱུར་ཐེངས་ཤིག་བྱས། ཡིན་ན་
ཡང་སྙན་དེབ་དུ་བསྒྱུར་བའི«གངས་རྒྱན་མེ་ཏོག»ལེགས་ལམ་དང་ལོག་ལམ་དུ་སོང་བ་གང་ཡིན་རུང་། དེ་ནི་
རྒྱ་ཆེ་བའི་ཀློག་མཁན་རྣམས་ཀྱིས་ཁས་ལེན་དང་ཐག་གཅོད་བྱ་རྒྱུའི་དོན་ཞིག་ཡིན་པས། ང་ཚོས་འདི་ནས་མ་་་
པོ་མང་པོ་ཞིག་གླེང་བའི་དགོས་པ་མ་མཆིས། གཙོ་ཆེ་ཤོས་ནི་སྒྱུ་རྩལ་རང་བཞིན་དང་། འཚོལ་སྙེག་རང་་་་་་
བཞིན། གསར་གཏོད་རང་བཞིན་ལྡན་པའི«གངས་རྒྱན་མེ་ཏོག»གི་བཞིན་རས་གསར་བ་ཞིག་གསོ་སྐྱོང་བྱ་རྒྱུ་་
དེ་ཡིན།
རྒྱ་ཆེ་བའི་རྩོམ་མཁན་རྣམ་པ། ཁྱེད་ཚོས་སྣང་ངོར་ལོ་འདི་འགར་བོད་ཁུལ་གྱི་གསར་རྩོམ་གྱི་མེ་དཔུང་
དེ་ཞི་བཞིན་པའི་ཉེན་བརྡ་ཚོར་གྱིན་ཨེ་ཡོད། ང་ཚོས་གང་ནུས་སྒོས«གངས་རྒྱན་མེ་ཏོག»དུས་དེབ་ཀྱི་ནང་་་་་
དོན་ཕུན་སུམ་ཚོགས་པ་ཞིག་ཏུ་གཏོང་ཆེད། ལེ་ཚན་མང་པོ་ཞིག་གསར་དུ་ཁ་སྣོན་བྱས་ནའང་ལེ་ཚན་ལ་ལ་ཞིག་
ལ་རྩོམ་ཡིག་ཉུང་བ་དང་རྒྱུ་སྤུས་ཞན་པ་སོགས་ཀྱིས་ང་ཚོའི་བྱ་བར་དཀའ་ཁག་མི་ཉུང་བ་ཞིག་བཟོས་འདུག
སླད་མར་ང་ཚོས་རྩོམ་མཁན་དང་། ཀློག་མཁན། སྒྲིག་མཁན་བར་ལག་རྡང་སྦྲེལ་ནས་མཉམ་དུ་སྤྱི་ཚོགས་རིང་
ལུགས་ཀྱི་དཔལ་ཡོན་གཉིས་ལྡན་གྱི་རྩོམ་རིག་གི་སྐྱེད་ཚལ་གསར་བ་ཞིག་བསྐྲུན་པར་འབད་འབུངས་བྱེད་འོས།
དུས་རབས་གསར་བའི་ནང་དུ། ལྷག་པར་དུ་ཏང་དང་རྒྱལ་ཁབ་ཀྱིས་ནུབ་རྒྱུད་གསར་སྤེལ་གྱི་ལས་་་་་
འགུལ་ལག་བསྟར་བྱེད་པའི་དུས་སྐབས་ནང་། ང་ཚོས“མེ་ཏོག་མཉམ་བཞད”དང་། “མཁས་བརྒྱ་འགྲན་་་་
གླེང”གི་བྱེད་ཕྱོགས་སྤྱད་ནས། ནུབ་རྒྱུད་གསར་སྤེལ་ཆེན་མོར་དུས་དེབ་རང་སྟེང་ནས་ནུས་པ་གལ་ཆེན་འདོན་་
རྒྱུ་ནི་གནད་ཀྱི་དམ་པའོ། །
(དཔལ་ལྡན་གྱིས)



7པ་རྒན་བདག
དུན་
གཙོ་འགན་རྩོམ་སྒྲིག་པ། བསོད་ནམས་དར་རྒྱས།
2001 • 1
གཙོ་འགན་རྩོམ་སྒྲིག་གཞོན་པ། འཕགས་པ་ཐར།
(སྤྱིའི་དེབ་གྲངས44པ) རྩོམ་སྒྲིག་པ། དཔལ་ལྡན། ཀླུ་འབུམ་རྒྱལ།
འཕགས་པ་ཐར། བསོད་ནམས་དར་རྒྱས།
དཀར་
ཆག་
རྩེ་སྐྱེས • བློ་བཟང་དཔལ་ལྡན། （1）
ཁྲི • གཡུང་མཐར། (3)
ལྷ་ཆབ་སྦྱིན་པ། (6)
ཞི་དུལ། （8)
རེབ་ས • ཚེརིང་རྒྱལ། (10)
མགར• སྐལ་བཟང་། (12)
ཀླུ་རྒྱལ • དགེ་འདུན་ཆོས་གྲགས། (14）
རང་སངས། (16)
ཚིགས་བཅད་སྤྲིན་གྱི་སྒྲ་དབྱངས།-
འབེལ་གཏམ་ངག་གི་སྙེ་མ།
རི་ནས་ཤོར་བའི་སྨྲེང་གླུ།
བསང་འགྲམ་གྱི་སེམས་འགྱུ།
རི་ཟོམ་ན་འཛུམ་པའི་རྣམ་ཤེས།
རྒོད་པོའི་གླུ་གཞས།
གངས་འདབས་ཀྱི་བརྩེ་འཕྲིན།
ལྷོ་སྤྲིན་གཞོན་ནུར་སྤྲིངས་པའི་འཕྲིན།
མི་ཚེའི་སྒྲ་བཤད། །
རང་སེམས་རང་གིས་སྐུལ་བའི་གླུ།
མཚན་མོའི་གདུང་གླུ།
རྩྭ་ཐང་གི་གཞས་ཆུང་།
སྙིང་གཏམ་དྲང་སྲོང་དགྱེས་པའི་གླུ་དབྱངས།
བརང་མོས་ཡིད་ཀྱི་འདོད་འཇོ། -
རླུང་།
རང་བྱུང་མའི་ལེ་ཚན།
ཨ་མ། དོ་ནུབ་ས་རུབ་ན་ང་གང་དུ་འགྲོ།
རྨ་མགྲམ་དུ། ངས་རླུང་གི་རྒྱུ་བ་ཁ་ཤས་མྱངས།
རྭ་ཚང་བཟོད་པ། （17)
དཀར་ལུང པདྨ་རྡོ་རྗེ། (20)
རི་ལུ། (21）
སྙིང་ལྕགས་བཀྲ་ཤིས། （23)
འོད་ཟེར། （25)
ཚེ་རིང་བཀྲ་ཤིས། （26)
ལྷ་སྡེ · ཉི་མ་ཚེ་རིང་། (29)
གྲོ
ཀླུ་མི་ཕམོ། （32)



དོ་ནུབ། ངས་ཆང་འཐུང་།
ཞི་བདེ་མེ་ཏོག (34）
བཅོ་ལྔའི་དུང་ཟླ་དཀར་པོ།
བྱ་གཞུང་ནམ་མཁའི་སྙིང་བོ། （35)
དོ་ནུབ་ཆར་བ་འབབ་ཀྱིན་འདུག
ཆས - རྡོ་ཆུང་། (36)
དུས་ཚིགས་འདི་ལ།
ལྡོང་ཆུ་ཤེལ། （37)
ཆུ་སྐྱེས་པདྨའི་དྲི་བསུང་། .
སྐལ་བཟང་སྒྲོལ་མ། ཀླུ་མོ་ཚེ་རིང་། ལྷ་ལུང་འཚོ། ཚེ་རིང་མཚོ། མཛོད - བདེ་སྐྱིད།
སྐལ་བཟང་བུང་བའི་དགའ་ཚལ།
བཟང་གྲུབ་རྒྱལ། གངས་བཟང་ལྷ་མོ། འབྲུག་རིས། ཡིད་བཞིན་འཚོ། དབང་ཕྱུག་རྒྱལ།
ཡེ་ཤེས་སྒྲོལ་མ། ཡེ་ཤེས་སྐྱབས། ཆོས་བཟང་མགོན་པོ། དབང་ཆེན་ཚེ་རིང་།
སྙན་དབྱངས་ཆུ་བོའི་བཞུར་རྒྱུན།-
འཇིག་ཉེན་གྱི་ཚོར་བ་ཐོག་མ།
སྐྱབས་ཆེན . བདེ་གྲོལ། （52)
གདངས་གཅིག་ངག་གི་གྲེ་འགྱུར།-
ཁྲི་སེར་འཇམ་དཔལ། ཁྲི • བསོད་བསྟན། གེ་སར། འཕཊ་མོ་བཀྲ་ཤིས། དཔལ་བཟང་རྡོ་རྗེ།
ཕྲན་དཔྱད་རླབས་ཀྱི་ཟེགས་མ། -
《ཤོག་བྱ་མཐོང་བ་ལས་བྱུང་བའི་འཆར་སྣང་གཉིས》ཀྱི་
རོ་མྱོང་གི་ཟུར་ཞིག་བརྗོད་པ།
གུར་མགོན་སྐྱབས། (68）
མྱོང་ཚོར་རིག་པའི་གླིང་ག -
སྙན་ངག་ནི་ཚིག་རྒྱན་གྱི་རོལ་རྩེད་ཙམ་མིན། །
ཁྱུང་ཐར་རྒྱལ། (73)
དཔྱད་རྩོམ་མུན་འཇོམས་སྒྲོན་མེ།–
སྙན་རྩོམ《རྒོད་པོ་དང་ནམ་མཁའ》ཞེས་པ་དང《རླབས་རྒྱུན་དང་
བྲག་རྡོ»ཞེས་པའི་ཁྱད་ཆོས་བསྡུར་དེ་བཤད་པ། མཛོད་དགེ་བཆོས་འཕེལ། （75)
བརྙན་རིས་དར་ཚོན་སྣ་ལྔ།-
མདུན་ཤོག་འཆར་འགོད་པ།
བསོད་ནམས་དར་རྒྱས།
པར་གཞི་འཆར་འགོད་པ།
བསོད་ནམས་དར་རྒྱས།
རྩོམ་བྱང་འབྲི་མཁན།
རྡོ་དྲིལ།



岗尖梅朵 主编:索南达杰
2001/1. 副主编: 普华太
(总第44期) 编辑:华旦 普华太
李本加索南达杰
本期要目
格律诗
七政宝的随想
洛藏华旦
山间的思念。
赤·杨太
愁魂
林家存
鹰之歌
勒加·才让加
雪山下的情思
藏
寄南来云
勒加·更登却智
自勉
,拉·索巴
夜思
万玛多杰
草原小调
仁青才让
自由诗
风
奥赛
母亲,今夜我走向何方
拉德·尼玛才让
聆听黄河
页 保加
夜与酒
西德梅朵
十五的月亮
夏雄·南卡宁布
今夜下雨
刀仁青
●女性专页
「格桑卓玛 李毛才让拉龙措,才让草 德吉
●高原新苗
桑智加冈桑拉毛周热叶新措昂秀加
| 叶西卓玛叶西杰布曲桑贡保昂青才让
·长诗乐章
心灵的空白
佳布青·德卓
同题专栏
赤色・加生 赤・索旦格幸彭毛北西 生桑多杰
诗歌点评
试评吉明先生诗作《风筝的联想》
更公杰
创作漫谈
华丽的辞藻不等于诗歌
群太加
诗歌论坛
赏析《磨·天空》与《海浪·岸》
群培
·美术摄影
(封二)人物介绍:著名学者洛桑旦增嘉措教授
(封三)欢腾的草原一天峻县物资交流大会剪影图/曾毅华彭措加
版式策划
索南达杰
标题书法
多智



ཚིགས་བཅད་སྤྲིན་གྱི་སྒྲ་དབྱངས།་
(རྩོམ་སྒྲིག་འགན་ཁུར་བ། ཀླུ་འབུམ་རྒྱལ）
འབེལ་གཏམ་དག་གི་སྙེ་མ།
རྩེ་སྐྱེསབློ་བཟང་དཔལ་ལྡན། (རོང་བོ་དགོན)
ཨུཏྤལ་ཟུར་མིག་གཡོ་བའི་མཛེས་སྡུག་གིས། །
སྙིང་ལ་ཕུན་ཚོགས་ཟག་མེད་བདེ་བའི་དཔྱིད། །
སྦྱིན་མཁས་དྲི་ཟའི་སྨིན་ལེགས་བྱེ་བའི་ཕུལ། །
རྡོ་རྗེ་དབྱངས་ཀྱི་བུ་མོས་བྱིན་ཆར་ཕོབས། །
གཡོ་འཕྲུལ་ཟོལ་གྱིས་རང་འདོད་ལྷུར་ལེན་པ། །
ཡལ་བོར་རྒྱ་ཆེན་ཀུན་ཕན་སྙིང་སྟོབས་ཀྱིས། །
གཞན་དོན་ཁུར་འཁྱེར་འཁོར་ལོ་རིན་པོ་ཆེས། །
རླབས་ཆེན་སྐྱེ་བོར་དོན་གཉིས་སྒོ་འཕར་འབྱེད། །
ལན་སྟོང་འབད་པའི་ངལ་བ་རབ་བསྟེན་ཀྱང་། །
ཐོབ་དཀའ་མི་ཟད་དགེ་ལེགས་འབྱུང་བའི་གཏེར། །
ཕུན་ཚོགས་ཡོན་ཏན་ནོར་བུ་རིན་པོ་ཆེས། །
བློ་ལྡན་མཁས་པར་དགོས་འདོད་ཆར་ཆེན་འབེབ། །
ཕུལ་བྱུང་མཚར་སྡུག་ལང་ཚོའི་དཔལ་མངའ་ཞིང་། །
ཀུན་ཀྱི་ཡིད་དུ་ཀུན་དགའི་དཔྱིད་འཇོ་བ། །
རབ་མཛེས་བག་ཡོད་བཙུན་མོ་རིན་པོ་ཆེས། །
བརྟུལ་ཞུགས་རྣམ་མཛེས་གཞོན་ནུའི་ལུས་ལ་འཁྱུད། །



ཀུན་བཟང་སྲོལ་གྱི་བཀའ་ལས་ཉམས་མེད་པར། །
ཚུལ་མིན་སྦྱོར་བའི་དཔུང་ངན་འཇོམས་པའི་འཕྲུལ། །
བྱང་རྫོགས་ཁྲེལ་ཡོད་བློན་པོ་རིན་པོ་ཆེས། །
སྐལ་ལྡན་འབངས་འཁོར་ཉེས་མེད་དགེ་ལ་འགོད། །
s
， ,
་་་
རང་བཞིན་མི་བརྟན་རླུང་ཁྱེར་ཤིང་བལ་ལྟར། ། །
གཡོ་མེད་བརྟུལ་ཞུགས་ལྟ་སྟངས་ལྷུན་ཆགས་པ། ། །
ཚུལ་བཟང་ཚུགས་ཐུབ་གླང་པོ་རིན་པོ་ཆེས། །
དཔལ་ལྡན་སྐྱེ་བོའི་དབང་ཐང་མཐོ་རུ་བཀུར། །
ཆ་
ལེ་ལོའི་སྒྲོག་གི་འཆིང་བ་ལས་གྲོལ་ཞིང༌། །
གང་བརྩམ་བགྱི་བར་མགྱོགས་མྱུར་ཤུགས་ལྡན་པ། །
ལྷོད་མེད་བརྩོན་པའི་རྟ་མཆོག་རིན་པོ་ཆེས། །
སྐལ་བཟང་བློ་གསལ་གང་འདོད་གླིང་དུ་འཁྲིད། །
ཤེས་བྱའི་དེ་ཉིད་མཐོང་བའི་མཚོན་རྣོན་གྱིས། །
མི་ཤེས་སྦུབས་རྒྱུའི་དྲ་བ་ཉེར་འཇོམས་པ། །
འཁྲུལ་མེད་ཤེས་རབ་དམག་དཔོན་རིན་པོ་ཆེས། །
ཕུལ་བྱུང་ཤེས་ལྡན་ཀུན་རྨོངས་གཡུལ་ལས་རྒྱལ། །
སྣ་བདུན་རིན་ཆེན་དཔེ་དང་མཉམ་སྦྱར་བའི། །
དོན་ལྡན་ལེགས་བཤད་བཅུད་ཀྱིས་ཉེར་དུད་པ། །
རབ་སྙན་འབེལ་གཏམ་ངག་གི་སྙེ་མ་གང་། །
རང་མཉམ་གྲོགས་ལ་སྨན་པའི་སྐྱེས་སུ་སྨིན། །
• 2 •



རེ་ནས་ཤརོ་མའི་ལྗང་གླུ།
ཁྲི་གཡུང་མཐར། (སེར་རྒྱ་དགོན)
འདུ་འབྲལ་ལས་ཀྱི་ཆོ་འཕྲུལ་གདུག་རྩུབ་ཀྱིས་ཐོན་ཏེ། །
འདིར་སྣང་སྐྱིད་པོའི་གཞི་མ་རྨག་མེད་དུ་བཅོམས་ནས། །
སྡུག་གི་མཆི་མ་མིག་གི་མཐའ་ཤོམ་ལ་བཏབས་པའི། །
སྙིང་སྡུག་ལྷ་སྲས་མེ་ཏོག་ཚུར་ཕྱོགས་ལ་གསོན་དང་། །།
སྣ་ཚོགས་མེ་ཏོག་འཁྲིགས་པའི་ནེའུ་གསིང་གི་གཞི་རུ། །
བརྩེ་ཞེན་མཛའ་གླུ་རིང་མོས་སྙིང་ཐུབ་དེ་འཚོས་ནས། །
དགའ་འཛུམ་སྙིང་གཏམ་གླེང་བའི་ལོ་ཟླ་དག་དྲན་ཚེ། །
ཁེར་རྐྱང་གདུང་སེམས་ལྕི་བའི་སྡུག་བསྔལ་གྱི་ཁ་སྣོན། །
བརྩེ་དུང་གར་གྱིས་སྐྱོམ་པ་གསང་བ་ཡི་གུར་ཁང་། །
མི་ཁ་རླུང་ལྟར་རྒོད་པ་ཕྱི་རོལ་གྱི་ཆགས་སྡང་། །
ཐུན་གསུམ་རྨི་ལམ་ཞིང་ནས་དངོས་མཇལ་ཅིག་གནང་བ། །
དུས་བཞིའི་འགྱུར་ལྡོག་ཁྲོད་ན་དྲན་ཤིང་གི་ཕུང་བོ། །
དགའ་ལྡན་ལྷ་ཡི་ཡུལ་ནས་སྨོན་ལམ་ཞིག་བཏབས་ཡོད། །
ཚེ་སྔོན་རྩེད་རའི་ཁྲོད་ནས་སྙིང་གཏམ་ཞིག་གླེང་ཡོད། །
ཕྱི་སྣོད་རྐྱེན་གྱིས་འཇིགས་པའི་དུས་སྐབས་ཤིག་མེད་ན། །
ནང་སེམས་རྡོ་ལ་བྲིས་པའི་རི་མོ་དེ་མི་འཇིག །
སྙིང་རྗེ་འོད་དཀར་འཛུམ་པའི་ཟླ་ཤེལ་གྱི་གདན་ལ། །
རོལ་སྒེག་གར་གྱིས་འགྱིང་བའི་ཡིད་འཕྲོག་གི་ལྷ་མོ། །
ནམ་རྒྱུན་མགོན་སྐྱབས་མཛད་པའི་སྡོང་གྲོགས་སུ་མཆིས་ན། །
་
• 3.



བྱམས་པར་རིང་མིན་མཇལ་བའི་ལས་སྐལ་ཞིག་གནང་རོགས། །
བརྩེ་གཅིག་སྙིང་ལ་ཉར་བའི་སྒེག་ལྡན་གྱི་མཛའ་མོ། །
ལས་ཀྱི་དབང་ཤུགས་བཙན་པོའི་རྒྱང་རིང་ལ་བཏེགས་པས། །
ཁེར་རྐྱང་སྡུག་ཡུས་འཐུ་བའི་བུ་ཆུང་ངའི་སྔས་འགྲམ། །
སྙིང་གཏམ་འཕྲིན་དུ་བྲིས་པ་གླེགས་བམ་དུ་གྲུབ་འདུག །
སྟོད་ཕྱོགས་ཁ་བ་བརྩེགས་པའི་གངས་དཀར་གྱི་ལྷུན་པོར། །
སྨད་ཕྱོགས་གཡུ་མཚོ་སྒེག་མོས་གཡས་སྐོར་གྱིས་འཁྱུད་པ། །
བུ་མོ་ཁྱེད་རང་བཞུགས་པའི་སྒེའུ་ཁུང་གི་འགྲམ་དུ། །
བུ་ངའི་གོམ་ཆུང་ཕྲ་མོ་གསང་སྟབས་ཀྱིས་བསྐྱོད་པ། །
སྣ་ཚོགས་གཡུ་ལོ་འཁྲུངས་པའི་སྤང་ཐང་གི་ངོས་སུ། །
དབྱར་གསུམ་ཁུ་བྱུག་ཕེབས་པའི་སྐྱིད་སྣང་ཞིག་མཆིས་ཀྱང་། །
ལས་ཀྱི་ཕམ་ཁ་མྱོང་བའི་བུ་ཆུང་ངའི་ཡིད་ལ། །
དགུན་གསུམ་ཁ་བ་བབས་པའི་སྐྱོ་སྣང་དེ་ཆགས་འདུག །
སྙིང་གཏམ་མཆོད་ཡོན་གསོལ་བའི་བདག་སྙིང་གི་ལྷ་མོ། །
མཛའ་མཐུན་བརྩེ་བ་མི་འདོར་དམ་བཅའ་ཞིག་འཇོག་ན། །
ལག་ཟུང་ཐལ་མོ་སྦྱར་བའི་ཏིང་འཛིན་གྱི་ཀློང་ནས། །
ནམ་རྒྱུན་སྙིང་ཁར་སྦྱོར་བའི་སྒོམ་པ་དེ་མི་ལྷོད། །
ལང་ཚོའི་འཛུམ་དཀར་འོ་མ་ལན་གཅིག་ཏུ་མཐོང་ན། །
རོལ་འདོད་སྙིང་གི་ལྕེ་ཆུང་བར་མེད་དུ་འཁྱུགས་ཀྱང་། །
ཕན་ཚུན་བར་ཐག་གཙང་ཆུའི་བཞུར་རྒྱུན་གྱིས་བཀག་པས། །
གསེར་གྱི་ཟམ་པ་མེད་ན་འཛེགས་ཐབས་དེ་དཀོན་ཨང་། །
དཔྱིད་ཆར་ཟིམ་ཟིམ་འཛིན་མའི་ཁྱོན་ཡོངས་ལ་བབས་ནས།
•4.



མེ་ཏོག་སྣ་ཚོགས་མིག་གི་དཔལ་ཡོན་དུ་བལྟམས་ཀྱང་། །
སྙིང་སྡུག་སྒེག་འཛུམ་བཀྲ་བའི་བདུད་རྩི་དེ་མེད་ན། །
བདག་ཡིད་དགའ་སྤྲོའི་བཟི་བའི་མངར་ཁ་དེ་མི་འདུག །
ལུས་སེམས་བཙོན་རར་བཅུག་པའི་ལྕགས་སྒྲོགས་དེ་གཏོར་ནས། །
སྙིང་སྡུག་ཞལ་དཀྱིལ་འཛུམ་པའི་མཆུ་སྒྲོས་སུ་འབྱོར་ན། །
མི་ཁའི་བརྙས་སྨོད་སྲོག་གི་གཤིན་རྗེ་རུ་ལངས་ནས། །
ཚ་གྲང་དམྱལ་བར་སྤྲད་ཀྱང་འགྱོད་པ་རང་མི་འདུག །
སྤྲིན་བྲལ་མཁའ་ལ་རྒྱུ་བའི་དཀར་གསལ་གྱི་དུང་ཟླ། །
སྙིང་སྡུག་ཞལ་རས་འཛུམ་པའི་འོད་གོར་དུ་སྒོམ་ནས། །
སྐར་ཚོགས་འོད་བརྒྱ་འགྱེད་པའི་བསྔགས་ཚིག་གིས་བསུས་ཏེ། །
ཐུན་གསུམ་རྨི་ལམ་རིང་མོའི་གཞིས་ཁྱིམ་དུ་ཉར་ཡོད། །
དཔོན་པོའི་དབང་དང་ཕ་མ་རྒྱུ་ནོར་གྱིས་བསླུས་ཏེ། །
མཛའ་མོའི་ལང་ཚོའི་རྨི་ལམ་འཆར་སྐབས་དེ་དབེན་ན། །
ཁེར་རྐྱང་གདུང་སེམས་ཉར་བའི་སྨྱུག་ཐོགས་ཀྱི་བུ་ལོ། །
གངས་རིའི་གསེབ་ནས་ལོག་པའི་དུས་ཚོད་དེ་མི་རིང་། །
དུང་ཞེན་རླབས་ཀྱི་ཕོན་པོ་མཁའ་དབྱིངས་སུ་འཕྱུར་ནས། །
བརྩེ་དུང་ཝུ་བའི་འཛུམ་དཀར་སྙིང་ཁ་རུ་བརྩེགས་པ། །
ལྕགས་སྨྱུག་ཕྲ་མོ་བསྐྱོད་པའི་སྟངས་སྟབས་ཀྱིས་བཏུས་ནས། །
སྙན་གྱི་གོང་བུར་སྒྲོན་པ་ཐོས་པ་རང་བྱུང་ངམ། །
ཕ་མའི་བཀའ་ལུང་ཡིད་ཀྱི་མེ་ཏོག་ཏུ་བཏུས་ནས། །
ཐུན་མཚམས་གསར་བས་སྙིང་གི་རྨ་ཁ་དེ་དཀྲིས་ཀྱང་། །
ལས་ཀྱི་སྨྱུ་གུ་བསྐྱོད་པའི་བང་ཁ་ན་བསྐུངས་པའི། །
སྨྲེང་གླུ་སྐྱུར་མོ་རི་བོའི་མགུལ་རྒྱན་ནས་འཕུར་སོང་། །
་
• 5 •



བསད་འགྲམ་གྱི་སེམས་འགྱུ།
n
ལྷ་ཆབ་སྦྱིན་པ། (བླ་བྲང་དགོན)
ཕ་རོལ་ཀན་ན་དོན་ཀུན་གྲུབ་པ་ཞིག །
ཚུར་རོལ་འདི་ན་བྱ་མང་སྣེ་འཛོལ་ཞིག །
བར་མ་བར་ན་སྐྱིད་མིན་བདེ་མིན་ཞིག །
འཇིག་རྟེན་འདི་ན་མཐའ་མེད་རྙོག་འཛིང་ཞིག ། ་
ཁྱེད་རང་ངོ་བསྟོད་གཏམ་གྱིས་ཚིམ་ཞིང་ཚིམ། །
ང་ཡང་མྱི་ཁའི་གཏམ་གྱིས་སྐྱོ་ཞིང་སྐྱོ། །
ཐམས་ཅད་སྙན་གྲགས་གཏམ་ལ་དགའ་ཞིང་དགའ། །
འཇིག་རྟེན་འདི་ཉིད་ཐུན་མིན་གཤིས་ཀྱིས་གྲུབ། །
ཕུ་བོ་སངས་ཁོས་ལུག་གི་རྔ་མར་རེར། །
ནུ་མོ་ཏིང་ལོ་ཟོག་གི་ནུ་མར་འཇུ། །
ལྷ་ཆབ་སྤྲང་པོ་སྒྱུ་འཕྲུལ་ལས་ཀྱིས་བྲེལ། །
མིང་སྲིང་གསུམ་པོའི་ལམ་ཁ་སོ་སོར་གྱེས། །
ང་ཡི་གྲོགས་པོ་མྱི་རྐྱང་གླུ་བ་ཞིག །
འཛུམ་དང་དགོད་སྒྲས་དབུལ་ཞིང་ཕོངས་པར་སྐད། །
སྒྱུ་རྩལ་དཔལ་གྱིས་ཕྱུག་པའི་སྙན་པའི་གླུ། །
སྤྲང་པོའི་སེམས་ཁམས་གསོ་ཕྱིར་རྟག་ཏུ་ལེན། །
གནམ་སའི་བར་ནི་རང་བྱུང་མགྲོན་ཁང་ཞིག །
ང་ཚོ་ཚང་མ་རྒྱང་རིང་མགྲོན་པོ་སྟེ། །
ད་ནངས་ཡོང་བ་ཐག་རིང་ཡུལ་ནས་ཡོང་། །
དོ་དགོང་འགྲོ་བ་རྒྱང་རིང་ས་ལ་འགྲོ། །
• 6 •་



ཁྱོད་ཀྱི་གདོང་ན་གསང་བའི་འཛུམ་མདངས་ཤིག །
ང་ཡི་ཁོག་ན་ལྐོག་གྱུར་བདེན་པ་ཞིག །
རང་རང་སེམས་ན་རྒྱལ་ཕམ་ལ་རྒྱུ་རེ། །
མདོར་ན་མི་རེའི་སྟེང་ན་ཚད་མ་རེ། །
ང་ཡི་ལུས་རྟེན་གངས་རིའི་འདབས་ནས་རྙེད། །
འབྲི་མར་སེར་པོའི་བཅུད་ཀྱིས་འཚར་ལོངས་བྱུང་། །
རེ་བའི་ཕྱི་མིག་གངས་རི་དཀར་པོར་འཕངས། ། །
ཞེན་ཆགས་ལྕི་མོ་ཕ་ས་གོར་མོར་སྐྱེ། །
ཕ་གིའི་གྲོང་ན་ཁྱོད་ལ་མཛའ་མོ་ཞིག །
མཛའ་མོའི་སེམས་ན་ཁྱོད་ཀྱི་འཇོན་ཐང་ཞིག །
རྟེན་འབྲེལ་ལས་ཀྱིས་སྦྲེལ་བའི་ངང་ཚུལ་འདིས། །
སྟོང་གསུམ་འཇིག་རྟེན་འདི་ཉིད་ཁ་ལོ་བསྒྱུར། །
ཁྱོད་ཀྱིས་ནམ་ཡང་ང་ལ་བཀུར་བསྟིས་འཚོ། །
ང་ཡིས་ནམ་ཡང་ཁྱོད་ལ་དད་པས་འཚོ། །
འུ་གཉིས་རྣམ་ཤེས་འདི་ལྟར་འདྲིས་གྱུར་ན། །
རང་རང་ས་ནས་རང་སྐྱོན་ག་ལ་མཐོང་། །
ང་རང་གཡོ་དང་སྒྱུ་ཡི་ཕུང་བོ་ཞིག ། །
ཁྱོད་རང་རྫུན་དང་ཕྲ་མའི་རྐྱལ་བ་ཞིག །
ཁྱི་རྐུན་འོ་ཟོའི་ཁ་ནས་ཁ་འཆམ་སྟེ། །
འཇིག་རྟེན་འདི་ལ་ནག་ཉེས་མང་དུ་བཟོས། །
ཕྱི་ཡི་ལུས་ཀྱིས་བཟུང་བའི་མངའ་ཐང་ཁྱུ། །
མི་དང་མི་ཡི་བར་ན་གྱེན་དུ་འཕྱོ། །
ནང་གི་སེམས་ཀྱིས་འཁྱུད་པའི་ཉོན་མོངས་ཁྱུ། །
• 7.



ཐུན་མོང་གཤེད་དུ་འཕྱོ་བ་ཨ་རེ་སྐྱོ། །
ཁྱོད་ཀྱི་མིག་ཟུང་གློག་གི་གར་གྱིས་འཁྱུག །
རེ་མེད་བེམ་པོའི་ཚུལ་གྱིས་ཁྱོད་རང་བཏང། །
ཤི་གསོན་བྱ་གཞག་བྲེལ་བས་འབད་འབད་ཀྱང་། །
མ་འགྲུབ་ལས་འཕྲོ་ཐམས་ཅད་སུ་ལ་སྤྲོད། །
ལོ་གཅིག་བྱིས་པའི་རེ་བ་མ་ལ་བཅོལ། ། ་
མ་ཡི་བྱམས་བརྩེ་དྭངས་མོ་བུ་ལ་གནང་། །
མ་བུའི་བརྩེ་དུང་ཟུང་གཅིག་དམ་དུ་སྦྲེལ། །
དབུགས་ལྡན་སྟོང་གི་སེམས་ཁམས་འདི་ལ་གནས། །
བཀུར་ཀྱང་གོང་མའི་ཉམས་ཀྱིས་ཚུར་ལ་སྡང་། །
མ་གུས་བརྩེ་མདོག་ཅན་གྱི་མི་ཡི་དབང་། །
ད་ནི་རེ་བའི་འབྲེལ་ཐག་ཁྱོད་ལ་གཅོད། །
ཁྱོད་ཀྱི་སྡིག་པོའི་སྤྱོད་པས་མནར་ཀྱང་ཆོག །
སེམས་དང་བསམ་པ་འགྲེམ་སྟོན་ཐེངས་གཅིག་བྱས། །
གཟིགས་དང་མི་གཟིགས་རང་དབང་ཁྱོད་ལ་ཡོད། །
དགའ་བསུ་ཅན་གྱི་ཀློག་མཁན་རྣལ་མ་ཚོར། །
ཇི་སྲིད་བར་དུ་བདག་གིས་འདི་ལྟར་འབྲི། །
རི་ཟོམ་ན་འཛུམ་བའི་རྣམ་ཤེས་།
གྱེས་ཟིན་པའི་གྲོགས་པོ་ཚོར་ཕུལ་བ།
ཞི་དུལ། (ཐུན་ཏེ)
གནས་ལུགས་ཟབ་མོས་བདེན་ཁ་བརྡར་བཞིན་ཕྱོགས་མེད་འགྲིམས་པའི་སྙིང་གྲོགས་ཚོ། །
ལྡོག་མེད་གྱེས་ཁའི་མནར་གཅོད་དྲག་པོས་མི་མངོན་མིག་ཆུའི་སེམས་བརླན་གྱིན། །
• 8 •



ཁེར་རྐྱང་མི་ཚེའི་ཕུགས་བསམ་འཚོལ་ཕྱིར་རང་ཡུལ་སྙེགས་པའི་ཕྱི་ཉིན་ནས། །
ལྷན་འཛོམས་རེ་བའི་སྐལ་བ་ཕྲ་ཡང་སོ་སོ་རྒྱང་ན་སྐུ་བདེའམ། །
གཙང་ཆབ་སྒེག་མོ་ལྷུང་ལྷུང་རྒྱུ་ཞིང་སྣ་མང་མེ་ཏོག་དགོད་པའི་ཡུལ། །
རབ་དཀར་གངས་ཀྱི་འདུན་ས་འདི་ན་རྨིག་རྗེས་འཚོལ་བའི་དམན་ཆུང་ངས། །
དེ་སྔ་ཤེས་རིག་སྐྱེད་མོའི་ཚལ་གྱི་འུ་ཅག་འཚོ་བའི་རྩེ་དགོད་སོགས། །
ཁེར་རྐྱང་ཐ་མག་གྲོགས་སུ་སྒྲོན་བཞིན་ད་དུང་དྲན་པས་འདོར་མ་མྱོང་། །
སློབ་དཔོན་དམ་པའི་ཞབས་ཟུང་འཁོར་ལོ་ཐུགས་རྗེ་གསེར་གྱི་ཐུ་འོག་ན། །
ལེགས་ཉེས་བླང་བྱའི་མེ་ཏོག་བཏུ་ལ་སྤོབས་པ་མཐོ་བའི་སྙིང་གྲོགས་ཚོ། །
གང་སར་རང་རང་ལས་དོན་སྒྲུབ་ལ་རྡུལ་ཆུའི་དོག་པ་འཛུམ་བདེན་ཀྱང་། །
དུང་ཞེན་འཚོ་བའི་མངར་ཁ་ལྕི་མོས་རྟོགས་སད་གླུ་ཤིག་ལོངས་དང་ཀྱེ། །
ལྷོག་ལྷོག་སྤྲིན་པ་འཕྱུར་བའི་གསེབ་ཏུ་ལྷང་ལྷང་དབྱར་རྔ་ལྡིར་བའི་ཚེ། །
ལྡེམ་ལྡེམ་མེ་ཏོག་དགོད་པའི་ཚལ་དུ་ཟིམ་ཟིམ་སྦྲང་ཆར་འཇོ་བ་ན། །།
ཁྱེད་ཅག་དྲན་པས་གདུང་བ་མ་བཟོད་ལུང་སྟོང་དབེན་པའི་རི་ཟོམ་འདིར། །
བུ་ངས་མིག་ཆུ་ཤམ་ཤམ་བཞུར་བཞིན་སྐྱོ་བའི་ངུད་མོ་སྒྲོག་ལ་བྲེལ། །
ལྷུན་སྡུག་ས་འཛིན་ཡང་རྩེར་སྙེགས་ཤིང་མིག་ཟུང་རྒྱང་ལ་གཏོད་ཐེངས་རེར། །
འདི་སྣང་ཆོས་ཀྱི་རྐྱེན་སྣང་ཕྲ་མོས་བདག་སེམས་དྲན་པ་གཡོས་གྱུར་ཚེ། །
མཚན་ཐུན་དགུན་གྱི་མནར་གཅོད་སྒོམ་བཞིན་གསེར་ཆེན་རི་ཡི་ཕྲེང་ཟོམ་ནས། །
གནས་མཇལ་རེ་སྨོན་ལག་གདང་སྦྲེལ་བའི་གྲོགས་ཚོའི་འཛུམ་བག་ལྷག་དུ་དྲན། །
དུས་རབས་གསར་བའི་ཉི་འོད་འོག་ནས་བརྩེ་འདང་བྱེ་བ་ཀློག་བཞིན་དུ། །
བགྲང་བྱའི་འཁོར་ལོ་རིམ་གྱིས་འདས་པ་འདྲེན་བྱེད་ལམ་དུ་མ་ལྷུང་ཡང་། །
སླད་མར་སྙིང་ན་སིམ་མེར་འཛུམ་པ་མཛའ་གཅུགས་འོ་མའི་ཆབ་རྒྱུན་འདིས། །
ཀུན་རྟོགས་སྒྱུ་མའི་རྣམ་ཤེས་ཕྲ་མོ་འཁྲེང་སེམས་རི་རྩེར་འཛུམ་པར་སྤྲོ། །
. 9 •



ནེའུ་གསིང་གཡུ་ཡི་མཎྜལ་ཕྱིས་འདྲའི་སྤང་ལྗོངས་སྔོན་མོའི་དོ་ར་ན། །
ནོར་ལུག་ཕྲེང་བ་རི་ལ་བརྒྱུས་བཞིན་འཚོལ་སྙེགས་ངལ་དུབ་ལྕི་བ་ང་། །
མཇལ་འཛོམས་རེ་འདོད་སྐོམ་པས་གདུང་བས་བདག་སེམས་ཁ་བཏགས་དཀར་
པོའི་མདངས། ། ་་།
དྲན་སྣང་སྨོན་པའི་གླུ་ཡིས་སྤྲས་ན་ཁྱེད་ཚོས་རྒྱང་ནས་ཐོས་སྲིད་དམ། །
ཐ་དད་རིགས་པའི་སྟེགས་བུར་འཛུམ་པ་ཡིད་འོང་མདངས་མཛེས་སྙིང་གྲོགས་ཚོ། །
ལས་འབྲེལ་ཟབ་མོས་ཕུན་ཚོགས་འབྲས་བུས་སྣ་མང་ཤེས་བྱའི་གྲྭ་གཅིག་ཏུ། །
བརྩེ་དུང་ལས་ཀྱི་མཛའ་བ་བརྟན་པོས་འགྱུར་མེད་རྡོག་པ་བཀོད་ཟིན་པས། །
ཞི་དུལ་སྙིང་གི་གདུང་བའི་དབྱངས་འདི་འབྱུང་འགྱུར་སྨོན་པའི་ཤིས་སུ་སྦྲན། །
རྒོད་བོའི་གླུ་གཞས།
རེབ་ས་ཚེ་རིང་རྒྱལ། (རྩེ་ཁོག)
《དཔལ་དོན་གྲུབ་རྒྱལ་གྱི་གསུང་འབུམ》པོད་དྲུག་པོ་བཀླགས་པ།
ལོག་རྟོག་རྣམ་སད་སྤྲིན་ལ་བསྐུར་བའི་གླུ་ཆུང་ཕྲ་མོ་ཤུགས་གྱེར་ཚེ། །
མ་བཅོས་སེམས་ཀྱི་རོལ་དབྱངས་དྭངས་མ་དུས་ངན་རླུང་གིས་མཐར་སྤྲད་ནས། །
གང་ལ་རེ་སྙེག་ཡིད་ཀྱི་རྟེན་དུ་མཐའ་བྲལ་མཁའ་ཡི་ཀློང་རིམ་དུ། །
བསྣོལ་མར་སྦྲེལ་བའི་གཤོག་རླབས་རི་མོ་མ་བོས་མགྲོན་གྱི་བླ་ན་མཐོ། །
སུམ་གཉིས་ས་ཡི་འཁོར་ལོ་བསྒྱུར་བའི་རྔམས་མཐུག་ཤེལ་གྱི་མེ་ལོང་ངོས། །
གངས་དཀར་ལྷ་མོའི་མཆུ་སྒྲོས་ཟེགས་མ་མཁའ་ན་འཇོ་བའི་སྦྲང་ཆར་བཞིན།
ཡུན་རིང་སྟོར་བའི་ས་བོན་སྨུག་པོ་དཔྱིད་ཀྱི་སྒེག་མོར་མངལ་སྦྲུམ་དུས། །
ཨ་སྔོན་མཐའ་རུ་གཤོག་ཟུང་གཡབ་མོས་ཕུགས་རེ་ཡང་ཡང་སྟ་གོན་བགྱི། །
• 10 •



དུས་ཀྱི་མཐའ་མའི་འཐོར་རླུང་དྲག་པོས་གནམ་ས་གཡོ་བའི་མདངས་བསྒྱུར་ནས། །
གང་གི་ཡན་ལག་གཉོམ་པོར་ཆཊ་པའི་སྟངས་སྟབས་སྡེར་མོས་གཟུགས་མངོན་ཚེ། །
མ་བརྩིགས་རང་གྲུབ་བྲག་རིའི་སྟེང་དུ་རྒྱང་བལྟས་མིག་གི་གློག་འཁྱུག་པ། །
བྱ་བྲུན་དཀར་པོ་རི་བོའི་ཐེམ་ན་བང་རིམ་བརྩིགས་པའི་ངལ་བརྒྱས་ཁེངས། །
སྲིན་པོའི་རྣམ་ཤེས་གཡུ་ཡི་མདངས་འཛིན་ཟློས་གར་རྩེན་པའི་ངང་བ་མོ། །
མ་བསམ་རི་མོ་ལུས་སུ་བབས་ཏེ་དྲག་པོའི་རྩལ་སྟོབས་གྲས་གཅིག་ཏུ། །
སྲ་འཐས་ཚོར་བ་རིང་དུ་བསྲིངས་ནས་མཁའ་ན་འདབ་གཤོག་ཐར་བཅད་དེ། །
རྒོད་པོའི་གླུ་གཞས་ཤུགས་སུ་གྱེར་བཞིན་འདུན་པའི་ཡང་རེ་འཚོལ་ལ་རེངས། །
ལྡིང་སྐོར་རྒྱག་པའི་རྒོད་པོ་ཟུང་གཅིག་འཛད་མེད་མཚོ་མོའི་ཀློང་རིམ་དུ། །
ཡང་ཡང་འཕུར་སྤྲོ་གཤོག་པའི་ལྡེམ་མྱུར་དགའ་བའི་གར་སྟབས་བསྒྱུར་བའི་ཚེ། །
མཛེས་ཆོས་ལང་ཚོ་ངོམས་མེད་སྟོན་པའི་སྣ་བརྒྱའི་མེ་ཏོག་འཛུམ་གྲོལ་ཏེ། །
དུས་ཀྱི་མགྲོན་པོས་བསྐལ་བའི་མཐར་ཡང་སྒེག་ཉམས་སྤྲུས་ཅེས་མཐའ་གཅིག་བཞད། །
ལོ་ཟླའི་མཛའ་མོ་གྲོགས་སུ་བཀུག་སྟེ་ཡངས་པའི་སྤང་ན་འཚོ་བ་ཡི། །
རྫི་བོ་དར་མའི་རྣམ་ཐར་བསྐྱངས་པའི་ན་མཉམ་གཞོན་ནུ་བརྩེ་བའི་ངང་། །
ཨེ་མ་རྒོད་པོའི་གཏན་གྱི་ཕུགས་རེ་ས་སྟེང་འདི་ཡི་རྒྱན་གཅིག་ཅེས། །
བསྔགས་པའི་ཟོལ་གྱིས་རྩེ་དགའི་རོལ་མོ་གླུ་གཞས་གཏོང་བའི་ཚུལ་ལ་བྲེལ། །
རྔོན་པའི་གཞུ་མོ་ཁ་སྤྲོད་ཅན་གྱི་ཟླ་གམ་འཆར་བའི་མདངས་མངོན་ཞིང་། །
རྒོད་པོའི་གཤོག་ཟུང་རིང་དུ་བརྐྱངས་ཏེ་མདའ་ལྟོང་མཐེབ་ནས་ཤོར་བའི་ཚེ། །
སིལ་སྒྲའི་རོལ་མོ་སེ་གོལ་ཏོག་ཅིང་རྒྱང་གྲགས་མཐའ་ཡི་ངོ་མཚར་སྟོང་། །
སྐད་ཅིག་ཉིད་ལ་གཞོམ་པའི་ངར་ཤུགས་སྒྲ་བརྒྱ་ལྡིར་བའི་དཔལ་ལ་འཁུ། །
དབྱར་གྱི་སྤང་ལ་སྒེག་ཆོས་ངོམས་པའི་མགྱོགས་འགྲོ་ཟུང་གི་གོམ་སྟབས་ཀྱིས། །
རྒོད་པོའི་གཤོག་རྩལ་གྱེན་དུ་རྡེག་བཞིན་དྲག་པོའི་དཔུང་གི་སྟོབས་མངོན་པས། །
རིགས་མཐུན་འདབ་ཆགས་སྙན་པའི་སྒྲ་དབྱངས་སྲིད་པའི་རྩེ་མོར་རླུང་བསྐུར་དུས། །
སླར་ཡང་དུས་ཀྱི་ལོ་ཟླ་རིང་མོས་མཐིང་མདོག་མནའ་བཟའ་ལུས་སུ་བསྣམས། །
ཨེ་མ་ལ་རྒྱའི་བརྟུལ་ཞུགས་ཁྱེར་ཏེ་སྤྲིན་དཀར་གཡོན་མའི་ཐུ་འོག་ནས། །
རིག་རིག་མིག་གི་ངོ་མཚར་ལྟད་མོ་འཛིན་མའི་ཁྱོན་ལ་བཀང་བ་ཡིས། །
གཤོག་རླབས་རི་མོ་ལུས་སུ་འཚེར་བའི་སྒེག་ཉམས་སྟོང་གི་འབོད་པ་དེ། །
གནས་ཀྱི་དྭངས་མ་ཤེལ་དཀར་ངོགས་ན་ཡང་ཡང་གསལ་བ་འདི་གོ་རྨད། །
• 11 •



རྣམ་དག་སེམས་ཀྱི་སྐྱོ་གླུ་རིང་མོ་གངས་རིའི་ལྗོངས་སུ་ཁྱབ་པའི་ཚེ། །
རབ་དཀར་མདངས་འཕྲོག་ཀེ་ལ་ཤ་ཡིས་ངུ་འབོད་མཐའ་དག་དཔང་བཙུགས་ནས། །
ས་ལའི་ལྗོངས་ན་རྒོད་པོའི་ཁྱུ་མཆོག་གཙུག་རྒྱན་ནོར་བུའི་ཏོག་གཅིག་པུ། །
སྙན་པའི་གྲགས་པ་རྫ་རྔ་རྡུང་བའི་གླུ་ཆུང་འགྱུརཁུགས་དབྱངས་སུ་གྱེར། །
གང་ཉིད་མཁའ་ན་འདབ་གཤོག་ངོམས་པའི་རྒོད་པོ་ཞིག་གི་མཐུ་རྩལ་ལ། །
རིགས་མཐུན་ཀུན་གྱི་སྨོན་པའི་འདུན་པ་བར་མེད་བཅིངས་པའི་སྐབས་ཉིད་ན། །
རྫོགས་ལྡན་དུས་ཀྱི་ལང་ཚོ་ངོམས་པའི་འཕྲུལ་གྱི་འཁོར་ལོའི་ཕྲེང་བ་ཅན། །
དམན་པར་བྱས་ལ་གང་གི་འཕྲིན་ལས་བསེར་བུ་རླུང་གིས་ཕྱོགས་སུ་སྤུར། །
གངས་འདབས་ཀྱི་བ་རྩེ་འཕྲན་
མགར་སྐལ་བཟང་། (དགའ་བདེ)
རྒྱང་རིང་རྟ་ཕོའི་རྨིག་པས་གཞལ་མེད་ཀྱི་གྲོང་དུ། །
སྙིང་གི་ཡ་གཅིག་བོར་བའི་དྲན་མེད་ཀྱི་བུ་ངས། །
ལྷོ་ཕྱོགས་འཕྲུལ་གྱི་གླང་བོར་བརྩེ་འཕྲིན་ཀྱི་མདའ་མོ། །
ཞེ་འདོད་གནམ་རུ་བཀུག་པའི་སེམས་རྩ་ནས་སྦྲན་ནོ། །
འཁྲིག་མའི་ཆུ་ཚོད་འཁོར་ལོའི་ཐག་སྒྲ་དང་བསྡོངས་ནས། །
ལུས་སེམས་གཅིག་ཏུ་སྦྲེལ་བའི་ཞེ་མཐུན་གྱི་རོགས་ལོར། །
རིང་ལ་ཐུག་ཐབས་བྲལ་བའི་སྣང་ངོ་ཡི་ཚ་སྨུག །
རྔམ་ནག་མེ་མཚོ་ལས་སྒྲོལ་དབུགས་དབྱུང་རེ་བྱུང་ན། །
ཁ་བ་མར་མར་འབབ་པའི་རྩྭ་ཐང་གི་མུ་ལ། །
རིག་རིག་མིག་གི་ངལ་བ་ཅུང་ཙམ་རེ་གཡར་ཡང་། །
གྲང་ལྷགས་སོ་སྒྲ་འཆའ་བའི་ཚོར་བ་རེ་བྱུང་དུས། །
འདང་ལྡན་མཛའ་མོ་དྲན་པའི་དངན་པ་རེ་ཤོར་སོང་། །
• 12.



ཆར་བ་ཟིམ་ཟིམ་འཇོ་ཞིང་ཆུ་ཕྲན་གྱིས་བརླན་ཏེ། །
འཛིན་མའི་གོས་ལྗང་ཆབ་རྒྱུན་རིང་མོ་ཡིས་སྤུས་ཀྱང་། །
ཁུ་བྱུག་གསུང་དབྱངས་འཐོར་བའི་རྒྱང་གླུ་དེ་མེད་ན། །
ལེགས་ཚོགས་དབྱར་གྱི་དུས་སྟོན་སྣང་ངོ་ན་མི་འདུག །
མཁའ་མཐའི་རྒྱུ་སྐར་ཁྲི་ཕྲག་ཆེམ་ཆེམ་དུ་འཚེར་ཞིང་། །་་
རི་བོང་འཛིན་པའི་དཀྱིལ་འཁོར་ལྷོད་ལྷོད་ཀྱིས་རྒྱུ་བའི། །
ཚུལ་འདི་མཐོང་འཕྲལ་ཁྲ་ཆིལ་གློག་གཞི་ཡི་ངོགས་སུ། །
ལྡེམ་པའི་སྐེད་པར་འཁྱུད་ཅིང་རྒྱུ་བ་རང་དྲན་བྱུང་། །་
ཞི་འཇམ་ངག་དང་གཤིས་འཇམ་དལ་དལ་གྱི་གོམ་འགྲོས། །
དཀར་པོའི་སེམས་དང་ལྷོད་ལྷོད་བག་ཡངས་ཀྱི་འཛུམ་མདངས། །
སེམས་ཀྱི་དབང་ཐང་རྒྱས་པའི་ལྡེ་མིག་འདིས་ཕྱེས་པས། །
མི་འབྲེལ་སྙིང་གཉིས་མདུད་རྒྱ་དམ་པོ་རུ་བཅིངས་སོང་། །
དྲན་གདུང་མཆི་མ་རྨ་འབྲིའི་ཟེགས་མ་བཞིན་འཐོར་ཞིང་། །
སྨེང་སྐྱོའི་སེམས་པ་དེ་ཡི་སྨུག་སྤྲིན་དུ་འཁྱུད་ནས། །
རི་ལུང་ཁྲི་ཕྲག་བརྒྱུད་པའི་ཅ་ཅོ་ཡི་གླུ་སྒྲ། །
འུ་གཉིས་ལྷོག་ལྷོག་སྙིང་གི་འཕར་སྒྲ་རང་ལགས་སོ། །
སྲིད་འབྱོར་མངའ་ཐང་སྲོལ་རྙིང་ར་རི་ཡི་དྲི་མ། །
དུང་ཞེན་ལྷ་ཡི་ལག་པས་རྨ་མེད་དུ་ཁྲུས་དང༌། །
བརྩེ་འདང་ངང་མོའི་འབྱོར་བ་འུ་གཉིས་ལ་ལྡན་པས། །
རྒྱང་གླུ་རྒྱུང་ནས་བླངས་ཡང་སེམས་པ་དེ་དྲོ་བྱུང་། །
ཡར་བལྟོས་གངས་ཀྱི་རི་བོའི་ལ་ཐོད་ཀྱི་རྒྱན་ལ། །
སྨུག་སྤྲིན་དཀར་པོའི་མནའ་བཟའ་སྤྲུས་པ་ཡི་བདག་པོ། །
རྨ་ཆེན་གངས་ཀྱི་རི་བོའི་ཐུགས་རྗེ་ཡི་མཐུ་སྟོབས། །
• 13.



ཕྱོགས་གཉིས་བགྱི་བའི་བསྡོངས་གྲོགས་མཛད་པ་ལ་བྱོན་རོགས། །
གྲང་ལྷགས་རྒྱ་སྟག་ངར་མའི་མཆེ་སྡེར་གྱིས་འཚེ་བས། །
གངས་རིའི་མུ་ཁྱུད་མི་སྡུག་གཉེར་མ་ཡིས་ཁེབས་སོང་། །
དྲན་གདུང་དྲག་པོའི་ཕུར་བུ་སྙིང་རྩ་ལ་ཟུག་པས། །
ཡིད་ཀྱི་ལང་ཚོ་བཅོམས་པའི་རྒས་འཁོགས་ང་སྐྱོ་སོང་། །
-
-
-
-
-
ལྷ་སྤྲིན་གཞོན་བར་སྤྲོས་པའི་འཕྲིན་
ཀླུ་རྒྱལ དགེ་འདུན་ཆོས་གྲགས། (བླ་བྲང་དགོན)
དཔྱིད་གསུམ་ལྗང་མྱུག་འབུས་པའི་བྱང་མཐའ་རུ་འགྲེང་སྟེ། །
དྭངས་གཙང་ལྷོ་མཐར་འཁྲིགས་པའི་སྤྲིན་དཀར་ལ་ཕྱོགས་ནས། །
སྙིམ་པད་བྲང་ལ་བཀོད་དེ་སྐྱབས་གསོལ་ཞིག་ཕུལ་བས། །
ཟིམ་ཟིམ་སྦྲང་ཆར་བསིལ་མའི་དངོས་གྲུབ་ཅིག་གནང་བྱུང་། །
ཀྱེ་ཀྱེ་གསོན་དང་མཁའ་ཡི་སྤྲིན་དཀར་གྱི་ཕོན་པོ། །
ལང་ལོང་རྒྱུ་བ་མྱུར་བའི་སྟངས་སྟབས་དེ་དོར་ལ། །
ལྷོད་ལྷོད་བག་ཕེབས་ངང་ནས་དར་ཅིག་ལ་གསོན་དང་། །
དུང་དུང་ཡིད་ལ་བརྣག་པའི་ཚིག་གསུམ་ནི་ཞུ་དགོས། །
མཛེས་མཛེས་དཔལ་གྱིས་སྒེག་པ་སྤྲིན་དཀར་གྱི་མཛའ་མོས། །
རིག་རིག་ཁྲ་ཆུང་མིག་ཟུང་གང་ཞིག་ལ་གཏད་ནས། །
ལྡེམ་ལྡེམ་གཤོག་ཟུང་བསྐྱོད་པའི་འཕུར་འགྲོས་ལ་གཞིགས་ན། །
སྐྱིད་སྐྱིད་དཔལ་གྱི་རི་དེར་ལོས་འགྲོ་ནི་བསམ་བྱུང་། །
ཀྭ་ཡེ་མཁའ་ལྡིང་ཁྱུང་གི་འཕུར་རྩལ་དང་མཚུངས་པའི། །
སྤྲིན་དཀར་ཁྱེད་ནི་འདི་ནས་ལྷོ་ཕྱོགས་སུ་བསྐྱོད་ན། །
• 14 •



གངས་ཀྱི་རི་བོས་བསྐོར་བའི་འཇིག་རྟེན་གྱི་ཁམས་དེར། །
འཆི་མེད་གྲོང་གི་དོ་ཟླའི་མཛེས་ལྗོངས་ཤིག་ཡོད་ངེས། །
དེ་ན་ཁོ་བོ་བསྐྱངས་པའི་བརྩེ་ལྡན་གྱི་ཨ་མས། །
རྒ་བས་ལུས་པོ་མ་ཐེག་ལྕག་ལྕག་ཏུ་འདར་ཚུལ། །
བསམ་ཞིང་དྲན་ན་ཡ་ཆུང་གངས་དཀར་གྱི་ངོས་ལ། །
ཡལ་མེད་སྨུག་སྤྲིན་འཁྲིགས་པ་སངས་ཐབས་ནི་མི་འདུག །
ཡ་ཐོད་གཉེར་མས་ཁེངས་པ་རྒས་འཁོགས་ཀྱི་མ་ལོས། །
སྒོ་ཁྱམས་སྲང་ལམ་བར་ན་འཁྱར་འཁྱོར་གྱི་ངང་དུ། །
བུ་ང་འབོད་ཅིང་ལྷག་མའི་ཟས་གོས་ལ་སྤྱོད་པའི། །
ཚུལ་དེ་གཅིག་མིན་ཡིད་ལ་བརྒྱ་སྟོང་དུ་ཤར་ཡོང་། །
དབུ་སྐྲ་དུང་ལྟར་དཀར་བའི་བྱམས་ལྡན་གྱི་ཨ་མས། །
གཅིག་སྐྱེས་བུ་ང་བརྩེ་འཛུམ་འོད་རླབས་ཀྱིས་བསྐྱངས་ཡང་། །
ལས་ཀྱི་རྒྱལ་བོར་དྲག་ཤུགས་ཧམ་པ་ནི་ཆེ་བས། །
བུ་ངས་མ་ལོའི་དྲིན་ལན་འཇལ་ཐབས་ཤིག་མ་བྱུང་། །
མ་བུའི་ལམ་ཐག་ཡུལ་གྱི་བསྐལ་བ་ཡིས་ཆོད་ཀྱང་། །
མི་བཤིག་རྡོ་རྗེའི་བརྩེ་སེམས་དགུ་ཚིགས་ཀྱི་ཞགས་པས། །
དམར་ཆུང་སེམས་གཉིས་སྦྲེལ་བའི་ངོ་མཚར་གྱི་ལྟད་མོ། །
མཐའ་དག་སྐྱེ་རྒུའི་མིག་ལ་གློག་འཕྲུལ་བཞིན་འཚེར་རོ། །
འདི་ན་ཕྱི་རྒྱ་རིམ་པ་དགུ་བསྐོར་གྱི་དབུས་སུ། །
རང་ཤོང་ཁང་བར་མི་ཚེའི་རིན་ཐང་དེ་ཟད་ཀྱང་། །
རེས་ཀྱིས་སྐྱིད་སྡུག་མྱོང་བ་འཁོར་གཤིས་སུ་གྲུབ་པས། །
ནམ་ཞིག་རྒྱལ་ཁམས་བསྐོར་བའི་དུས་བཟང་ཞིག་འབྱུང་ངེས། །
• 15 •



སྨྲེང་བ་སྙིང་ལ་བཅངས་པའི་ཨ་ཐང་དེ་ཆད་ཀྱང་། །
བག་ཆགས་སེམས་ལ་བསྒོས་པ་འདི་སྣང་གི་སྐུད་པས། །
གཏན་དུ་སྲིད་འདིར་བཏགས་པ་མ་གྲོལ་གྱི་བར་དུ། །
རེ་བ་ཡན་དུ་གཏོང་བའི་གོ་སྐབས་ཤིག་མི་འདུག །
ཨ་མ་ཁྱེད་རང་མ་སྐྱོ་ཐུགས་སེམས་ཤིག་སྐྱེད་དང། །
བུ་ཆུང་ང་ནི་འགྱངས་མིན་ཐར་བ་ཞིག་འབྱུང་བས། །
དེ་དུས་ཕྱག་གཡོག་ཞབས་ཏོག་ང་རང་གིས་བསྒྲུབ་ནས། །
མ་བུའི་བདེ་སྐྱིད་ཉི་ཟླའི་ཁྱིམ་རྒྱུད་ལ་ཆས་འགྲོ། །
འདི་ལྟའི་ངག་ཚིག་ཉམ་ཐག་སྐྱོ་མགུར་ལ་དྲངས་ནས། །
བསླད་མེད་མེ་ཏོག་ཕྲེང་དུ་བརྒྱུས་པ་ཡི་ཕོན་པོ། །
གཡས་འཁྱིལ་མགྲིན་པའི་རྒྱུན་དུ་བདེ་མྱུར་གྱིས་ལོངས་ལ། །
བརྩེ་ཆེན་མ་ལོའི་སྙན་ལ་ཞུ་ཐབས་ཤིག་གནང་རོགས། །
རང་སངས། (ཀིརྟི་དགོན)
གཞོན།
རེ་ངུ་རེ་དགོད་སྤེལ་མའི་སྒྱུ་རྩལ་དང་། །
འཇའ་ཚོན་འཛིན་ལ་རེ་བའི་འཕྲུལ་སྣང་གིས། །
དྭངས་གཙང་དྲི་མ་མེད་པའི་འཇིག་རྟེན་ནས། །
ཨ་མའི་གདོང་ལ་འཛུམ་གྱི་མེ་ཏོག་བསླངས། །
དར། །
ལང་ཚོའི་མེ་ཏོག་བརྩེ་དུང་སྦྲང་རྩི་འཛིན། །
གང་ཡང་མི་ནུས་མེད་པའི་སྤོབས་པ་མཐོ། །
རེ་སྐྱིད་རེ་སྡུག་སྟོང་གི་འཚོ་བ་ལ། །
ཐོབ་ཤོར་བར་ནས་རྒྱལ་ཕམ་མང་དུ་རྩོད། །
• 16 •



རྒན།
སྐྱིད་སྡུག་རེ་རེ་དུས་ཀྱིས་ཐོད་ལ་བྲིས། །
ཉམས་མྱོང་རེ་རེ་དྲན་པས་སྙིང་ལ་བྲིས། །
འཆི་བདག་རྒྱང་མདའ་ལུས་ལ་ཕོག་ན་ཡང་། །
སེམས་པ་གཉོམ་པོ་འདི་སྣང་ལས་ལ་འཁྲེང་། །
མདོར་ན་ལས་ཀྱིས་འཕངས་པའི་རྐང་གཉིས་མི། །
མི་ཚེ་གཅིག་ལ་རྨི་ལམ་སྣ་དགུ་རྨིས། །
རྨི་ལམ་རེ་ལ་དགའ་སྐྱོ་ཆགས་སྡང་རེ། །
རེས་སུ་མྱང་ནས་སླར་ཡང་ལས་ཀྱིས་བཞུད། །
2000. 6. 19ལཀིརྟི་ནས།
---
--
རང་སེམས་རང་གིས་སྐུལ་བའི་གླུ།
རྭ་ཚང་བཟོད་པ། (ཀླུ་ཚང་དགོན)
ཨེ་མ་གངས་རིའི་མཁའ་ཀློང་ཡངས་པོ་ནས། །
བཅོས་བསྒྱུར་སྒོ་མོ་འབྱེད་པའི་སྤྲིན་རུམ་ན། །
རྩོམ་རིག་དབྱར་སྐྱེས་རྔ་གསང་ལྡིར་བའི་སྒྲས། །
སྐལ་ལྡན་རྨ་བྱ་སྒེག་མོ་གཉིད་ལས་བསླངས། །
དུས་ཀྱི་འཕོ་འགྱུར་རྒྱུ་མཚོའི་རླབས་ཤུགས་ཀྱིས། །
གཞོན་སྐྱེས་ཕལ་ཆེར་སྲིན་མོའི་གར་ལ་ཕྱོགས། །
སྐྱོན་ཡོན་གྲོགས་སུ་བསྡེབས་པའི་ངང་ཚུལ་འདིས། །
རང་སེམས་རང་གིས་སྐུལ་བའི་གླུ་འདི་ཐལ། །
ཀྱེ་མ་ཉོན་དང་རིག་པའི་བུ་ཆུང་ཁྱོད། །
རྣམ་གཡེང་ལེ་ལོའི་དབང་དུ་མ་སོང་བར། །
• 17 •



རེ་ཞིག་ལུས་སེམས་དྲན་པ་རྣལ་དུ་ཞོག །
ང་ཡིས་ཁྱོད་རང་ཡ་རབས་གྲལ་དུ་འཇུག །
ཕ་མས་བརྩེ་ཆེན་འོད་དཀར་འགྲེམ་པ་ལ། །
དྲིན་བསབ་སྙིང་གི་ཀུན་ད་འཛུམ་པ་དགོས། །
སྔ་རབས་བོད་ཀྱི་སྲོལ་རྒྱུན་བཟང་བོ་ལ། །
རྒན་བཀུར་གཞོན་གཅེས་འཁྲི་ཤིང་ལྡེམ་པ་དགོས། །
ཀུན་རྨོངས་འཆིང་རྒྱ་གཅོད་པའི་མཁས་པ་ལ། །
དད་གསུམ་མེ་ཏོག་འཐོར་བའི་འདུན་པ་དགོས། །
བཅུ་ཕྲག་རིག་པའི་མཚོ་ཆེན་བརྒལ་བ་ལ། །
མཚན་ལྡན་དགེ་བའི་བཤེས་ཀྱི་གྲུ་ཆེན་དགོས། །
ཤེས་རིག་ནོར་གྱི་སྙིང་བོ་ལེན་པ་ལ། །
སྦྱང་བརྩོན་གསེར་མིག་ཉ་མོའི་འཁྱུགས་རྩལ་དགོས། །
དཔྱོད་ལྡན་རྐང་དྲུག་ངང་གིས་འདུ་བ་ལ། ། །
འཆད་པ་པདྨ་དཀར་པོའི་ཉིང་བཅུད་དགོས། །
རྒོལ་ངན་རི་སྐྱེས་ཟིལ་གྱིས་གནོན་པ་ལ། །
རྩོད་པ་མཆེ་སྡེར་ཟུག་པའི་ང་རོ་དགོས། །
སྙན་པ་ཚིག་སྦྱོར་སྡེབ་པའི་རོལ་མོ་ལ། །
རྩོམ་པ་ཁུ་བྱུག་གཞོན་ནུའི་མགྲིན་དབྱངས་དགོས། ། །
ངན་སྤྱོད་དུག་གི་དྲི་མ་འཕྲི་བ་ལ། །
ཡ་རབས་དྭངས་ཤིང་གསལ་བའི་ཆབ་རྒྱུན་དགོས། །
རྫུན་དང་གཡོ་སྒྱུའི་མུན་ཁུང་བརྟོལ་བ་ལ། ། །
ངེས་དོན་གཏམ་གྱི་སྒྲོན་མེ་མཆེད་པ་དགོས། །
གྲོགས་ངན་བསླུ་བྲིད་བདུད་ཀྱི་གཡབ་མོ་ལ། །
འགྱུར་མེད་བརྟན་བརླིང་བྲག་རིའི་རང་གཤིས་དགོས། །
ཉེ་རིང་རིས་གཅོད་སྒོ་ཁྱི་བཙན་པོ་ལ། །
ཐབས་མཁས་དོན་ཡོད་འཕྲུལ་གྱི་ཞགས་པ་དགོས། །
རྣམ་དག་གཤིས་ཀྱི་ངང་ཚུལ་སྟོན་པ་ལ། །
སྒོ་གསུམ་དག་པ་ཤེལ་གྱི་ཁང་ཆུང་དགོས། །
• 18 •



གཏན་གྲོགས་གསེར་གྱི་མྱུ་གུ་སྐྱོང་བ་ལ། །
ལྷག་བསམ་ཆུ་དང་འོ་མའི་བརླན་གཤེར་དགོས། །
བློས་ཐུབ་གྲོགས་ཀྱི་ཕྱི་ཐག་བསྲིང་བ་ལ། །
གཤིས་བཟང་མངོན་ལྐོག་མེད་པའི་མེ་ལོང་དགོས། །
རྙིང་ཞེན་གད་སྙིགས་ཕྱི་རུ་འདོར་བ་ལ། །
བསམ་པའི་དཔལ་ཡོན་ཀུ་ཤའི་ཕྱགས་མ་དགོས། །
མེས་པོའི་བློ་རྩལ་འཕྲོག་པའི་བཟོ་བཀོད་ལ། །
ཚན་རིག་འཕྲུལ་གྱི་འཁོར་ལོ་རྩིབས་སྟོང་དགོས། །
མདུན་སྐྱོད་མཁའ་ལྡིང་དབང་བོ་འཕུར་ཤུགས་ལ། །
མཐུན་སྒྲིལ་སྐྱི་བསེར་རླུང་གིས་རམ་འདེགས་དགོས། །
གཞན་དོན་གསེར་གྱི་ཁུར་ཆེན་འདེགས་པ་ལ། །
སྤོབས་པ་སྟོབས་ལྡན་གླང་བོའི་ཤེད་ཤུགས་དགོས། །
དམངས་ཀྱི་ཞབས་འདེགས་སྨན་གྱི་སྦྱོར་བ་ལ། །
ཕན་སེམས་འོ་མཚོ་མཁའ་ལ་འཕྱོ་བ་དགོས། །
རྫོགས་ལྡན་གསར་བ་འབོད་པའི་ཕོ་ཉ་ལ། །
རྡོག་རྩ་གཅིག་ཏུ་སྒྲིལ་བའི་སྟོབས་ཤུགས་དགོས། །
མ་འོང་མདུན་ལམ་འཚོལ་བའི་སྒྲོན་མེ་ལ། །
ལེགས་ཚོགས་བྱིན་ཆགས་དབྱིག་གི་ནོར་བུ་དགོས། །
དེང་ནས་ལེགས་བྱས་ལོ་ཏོག་སྨིན་པ་ལ། །
དགེ་མཚན་དུས་ཀྱི་སྦྲང་ཆར་འཇོ་བ་དགོས། །
རྒྱུ་དང་འབྱོར་བས་ཕོངས་པ་ཕོངས་མིན་ལ། །
ཤེས་རིག་ནོར་གྱིས་ཕོངས་འདི་སྙིང་ལ་ལྕི། །
དེ་བས་རང་སྐུལ་ངག་གི་གླུ་ཆུང་འདི། །
སྐལ་མཉམ་གཞོན་སྐྱེས་རྣམས་ལ་སྐྱེས་སུ་ཕུལ། །
སྙིང་གཏམ་སོར་མོའི་འཕྲུལ་གྱིས་བཀོད་པའི་དབྱངས། །
འདི་ལས་བྱུང་བའི་རྣམ་པར་དཀར་བའི་ཆ། །
རྨད་བྱུང་བདེ་དགེ་དཔག་བསམ་ལྗོན་པ་ལ། །
འགྲོ་དྲུག་ཀུན་དགའི་ཟས་སུ་སྤྱོད་གྱུར་ཅིག །
• 19 •



མཚན་མོའི་གདུང་གླུ།
———སློབ་མཐར་ཕྱིན་རྗེས་ཀྱི་འཆར་སྣང་།
དཀར་ལུང • པདྨ་རྡོ་རྗེ། (གཅན་ཚ)
སྣང་བྱེད་དབང་བོ་ཕྱིར་མིག་དང་བཅས་མཚམས་སྤྲིན་དམར་པོའི་ཁོང་དུ་འཛུལ། །
ནག་རོག་གྲིབ་མ་ཡུན་གྱིས་སླེབས་ཏེ་མཛེས་པའི་རྩྭ་ཐང་རྒས་གཉེར་གྱོན། །
དགུང་ཟས་གཡོལ་བའི་དུ་ཞགས་རིང་མོ་སྲོད་ཀྱི་སྨུག་པའི་ཟོལ་དུ་བརྫུས། །
ང་ཡི་སེམས་པ་རི་ཀླུང་ཁྲོད་ནས་སྦྲ་ནག་གོར་མོའི་རྨུ་ལ་འཐིམས། །
ལྷན་འཛོམས་འཚོ་བར་ཕྱི་མིག་བལྟ་བཞིན་རང་སེམས་སྐྱིད་པའི་ཞིང་དུ་འཁྲིད། །
གྱེས་བྲལ་གདུང་བར་ཤུགས་རིང་འབྱིན་བཞིན་དྲན་པའི་རྨ་ཁ་སྟེང་ནས་བསླངས། །
ཡིད་ཀྱི་མ་བཟོད་གདུང་བའི་གླུ་ཆུང་ཤུགས་ཀྱིས་གྱེར་བཞིན་སྨྱུག་རྩེར་བསྡུས། །
སྟོང་བའི་སེམས་སུ་ཅི་ཡང་མ་ཡོང་ཨ་ཐང་ཆད་པའི་དངན་པ་འཆོར། །
འཚེར་འཚེར་མཁའ་རུ་ལྷམ་མེར་བཀྲ་བའི་རྒྱུ་སྐར་སྣ་ཚོགས་མཐོང་བའི་མོད། །
དུངས་སེམས་ཞགས་པས་རིང་དུ་སྦྲེལ་བའི་གྲོགས་པོའི་མཛའ་བརྩེ་ཁོང་དུ་ཤར། །
དཀར་དཀར་སྒོར་དབྱིབས་དུང་གི་ཟླ་བའི་དཀྱིལ་འཁོར་མིག་ལ་མངོན་པའི་དུས། །
དྲི་བྲལ་ལྷག་བསམ་རབ་ཏུ་ཕྱུག་པའི་བཤེས་གཉེན་དམ་པའི་བཀའ་དྲིན་དྲན། །
ཨ་ཨ་སྨག་གིས་ཡོངས་སུ་བཟུང་བའི་སྟོན་གྱི་མཚན་མོའི་སྐར་ཚོམ་འདི། །
རང་སེམས་གསོ་བའི་བདུད་རྩི་ཡིན་ནམ་ཡིད་འདིའི་སེམས་པ་འཕྱང་མོ་ཉུག །
འོན་ཏེ་སྟོན་གྱི་ལྗོན་ཤིང་དལ་བུར་གཡོ་བར་སྐུལ་བའི་རླུང་བུ་འདིས། །
དྲན་པའི་གདུང་བ་ཀུན་ནས་སློང་བྱའི་རྒྱུ་རུ་འགྱུར་བ་འདི་ཅི་ཞིག །
ལག་ཟུང་དལ་མོར་བྲང་ལ་བཞག་སྟེ་བསམ་བློའི་ཀློང་དུ་ཞུགས་པ་ན། །
འདས་པའི་གླིང་གའི་ཀུན་སློང་བཟང་བོ་སྨུག་པས་བཏུམས་པའི་རི་གྲོང་ཁྲོད། །
• 20 •



ཕྱོགས་སུ་ཁྱབ་ནས་དོག་པའི་ལམ་ཕྲན་རང་ལུས་སྟེང་ནས་མངོན་གསལ་བས། །
སྙིང་སྟོབས་མཚོན་གྱི་གོ་ཆ་བརྟན་པོ་མིན་པ་རང་གི་མཚང་དུ་འདུག །
ཟང་ཟིང་འགལ་འདུའི་སྤྲིན་ཕུང་འཁྲིགས་པའི་སྤྱི་ཚོགས་གསར་བའི་ལས་གནས་སུ། །
ཟང་ཟིང་ཆོས་ལ་རྣམ་པར་གཡེང་ཞིང་རྙིང་ཞེན་ཕྱོགས་རིས་ན་བུན་རང་།
ཟང་ཟིང་འཚོ་བའི་ངོ་བོར་གྱུར་བས་ལྷག་བསམ་དཀར་པོའི་དམ་བཅའ་ཡང་། །
ཟང་ཟིང་ཆོས་ཀྱི་ཕུང་བོར་འཐིམས་པས་ཞིབ་པར་བསམ་ན་མཚང་དུ་འདུག །
ཀྱེ་ཧུད་སྟོན་གྱི་མཚན་མོ་འདི་ནི་ཇི་འདྲའི་རྙིང་རྗེ་བྲལ་བ་ལ། །
གདུང་བའི་བུ་ཆུང་འགྲེ་ལོག་རྒྱུག་བཞིན་ཤུགས་ཀྱིས་གླུ་ཆུང་བླངས་ན་ཡང་། །
གཉིད་ཐབས་མེད་རྐྱེན་བདག་གིས་ཡུན་རིང་སྒོམ་པའི་རྨི་ལམ་ལྷ་མོ་ལགས། །
ཕྲན་ཆུང་ང་རང་ཕྱིར་དྲན་ཀློང་ནས་བླངས་ཏེ་གཉིད་ཀྱི་ཞིང་དུ་ཁྲིད། །
རྩྭ་ ཐད་ གི་ གཞས་
ཆུད་།
རི་ལུ། (ཐེམ་ཆེན་རྫོང)
བྱེའུ་སྐད་གྱ་གྱུ་ཡི་ཁྲོད་ནས། །
ཐོ་རེངས་སྐར་ཆེན་དེ་འཛུམ་ལ། །
སྨུག་སྤྲིན་ལང་ལོང་གི་ཁྲོད་ནས། །
ཉི་མའི་འོད་ཟེར་དེ་འཕྲོས་བྱུང་། །
འབྲི་མོ་དགོ་དགོ་ཡི་བཞོ་དབྱངས། །
ཆུ་མོ་ཤང་ཤང་གི་བཞུར་སྒྲ། །
མ་གྲོས་གཅིག་མཐུན་གྱིས་འདྲེས་ཏེ། །
སྙན་པའི་རོལ་དབྱངས་ཤིག་དཀྲོལ་འདུག །
དབྱར་ཁའི་འབྲོག་ཐང་གི་རྣམ་པ། །
གོས་ཆེན་ས་གདན་ལ་བཏིང་འདྲ། །
མེ་ཏོག་སྣ་ཚོགས་ཀྱི་གང་བུ། །
མཛུམ་མདངས་མཚར་སྡུག་གིས་ཕྱེས་
ཡོང་། །
རི་ཁའི་ལབ་ཙེ་ཡི་བསང་དུད། །
སྦྲ་ནག་དཀར་ཁུང་གི་དུད་སྨུག །
གཅིག་ལ་གཅིག་འཁྱུད་ཀྱི་ཚུལ་གྱིས། །
ཨ་སྔོན་སྟོང་དབྱིངས་ལ་འགྲིམས་སོང་། །
• 21.



དུང་དཀར་གཡས་འཁྱིལ་གྱི་སྒྲ་དབྱངས། ། རྣ་བའི་དབང་བོ་དེ་འཕྲོག་འགྲོ །
ལུག་རྫིའི་གླུ་སྐད་ནང་འདྲེས་ནས། །
དལ་བུར་གངས་གསེང་ལ་གྲགས་དུས། ། མཁའ་ན་ཉིན་བྱེད་ཀྱི་འོད་སྣང་། །
རི་སྐྱེས་རྐང་འཐུང་ཚོགས་དགའ་འདུག ། ཁྱིམ་ན་ཉི་གློག་གི་འཚེར་སྣང་། །
གཅིག་ལས་གཅིག་ལྷག་གི་དཀར་གསལ། །
རྟ་ནོར་ལུག་གསུམ་གྱི་ཁྱུ་ཚོགས། ། ་ སྦྲ་སྒོའི་ཕྱི་ནང་དུ་འཕྲོས་འདུག །
སྤང་གི་མེ་ཏོག་ལ་འགྲན་ཞིང་། །
ཐང་གི་སྔོ་ལྗང་གི་རྩྭ་ཕྲན། །
ཉི་མའི་འོད་ཟེར་གྱི་འོག་ཏུ། །
ཟོས་ནས་འཛད་རྒྱུ་ཞིག་མི་འདུག ། ། གཞུང་ལམ་དུང་མདོག་གིས་འཕྲོས་པ། །
དེང་རབས་ཚན་རིག་གི་ཞོན་པ། །
འཚེར་སྐད་སིང་སིང་གི་རྟ་ཕོས། ། མདའ་མོ་གཞུ་རྒྱུད་ལས་ཤོར་འདྲ། །
གོམ་ལག་འགྲན་ཚུལ་འདི་མཛེས་པ། །
གླུ་སྐད་ལྷང་ལྷང་གི་བུ་མོས། ། གེ་སར་དཔའ་རྒོད་ཀྱི་རྣམ་ཐར། །
ལ་གཞས་ལེན་ཚུལ་འདི་སྙན་པ། ། ངག་སྒྲོས་མེ་ཏོག་བཞིན་འཐོར་འདྲ། །
གངས་ཅན་རིག་གཞུང་གི་ཚལ་དུ། །
ཨ་སྔོན་མཁའ་དབྱིངས་ལ་བལྟ་དུས། ། རིག་པའི་མཛེས་སྡུག་ཞིག་བསྣན་སོང་། །
ཉིན་བྱེད་འཆར་ཚུལ་འདི་ཡག་པ། །
དོག་མོ་ས་གཞི་ལ་བལྟ་དུས། ། རི་ཀླུང་རྟ་ཕོ་ལ་འདྲེས་ཏེ། །
སྐྱེ་དངོས་འཕེལ་ཚུལ་འདི་མཛེས་པ། ། ་ གོམ་ལག་རྨིག་བཞི་དེ་འགྲན་པ། །
འབྲོང་རྒོད་ནོར་ཁྱུ་ལ་འདྲེས་ཏེ། །
རི་ལུང་ཐང་གསུམ་ལ་བལྟ་དུས། ། ཕན་ཚུན་རྭ་རྩེད་རེ་བྱེད་པ། །
ལ་ལུང་སྨུག་སྤྲིན་གྱིས་བཟུང་འདུག ། ་
འབྲོང་དང་རི་དྭགས་ཀྱི་ཚོགས་རྣམས། ། རྫ་ཆུ་བསིལ་མ་དེ་མཐོང་ན། །
མ་བྲེལ་བག་ཕེབས་ཀྱིས་རྒྱུ་བ། ། སྐོམ་པའི་གདུང་བ་ཞིག་སྐྱེས་ཡོང་། །
རྩྭ་ལྗང་གཡུ་ལོ་དེ་མཐོང་ན། །
སྟོད་ན་གཡུ་འབྲུག་གི་གད་རྒྱངས། ། གཡུ་སྦྲང་གཞོན་ནུ་ཞིག་བཅའ་འདོད། །
སྨད་ན་རླངས་འཁོར་གྱི་འུར་སྒྲ། །
གཅིག་ལ་གཅིག་འགྲན་གྱི་ཚུལ་གྱིས། ། འོ་བཤིག་འཕྲུལ་འཁོར་གྱི་སྒྲ་ལས། །
: 22 •



འབྲི་མར་སེར་པོ་དེ་བཞུར་འོངས། །
འབྲོག་མོའི་སོར་མོ་ཡི་རྩེ་ནས། །
འོ་མའི་ཆབ་རྒྱུན་ཞིག་བབས་ཡོང་། །
བདེ་སྐྱིད་འོ་མཚོ་ཡི་རི་མོ། །
ཕ་ཡུལ་རི་ཀློང་དུ་འཛུམ་འདུག །
དུས་རབས་གསར་བ་ཡི་མདུན་སར། །
བླ་ལྷག་ལེགས་སྐྱེས་ཤིག་སྒྲོན་རོགས། །
མ
སྙིང་གཏམ་དྲང་སྲོང་དགྱེས་བའི་བྱངས།
ཀའs;
ཝ་
t
ནི་
བསམ་སྤྱོད་སྙིང་ལྕགས་བཀྲ་ཤིས། (རྩེ་ཁོག）
རིག་གཞུང་གཡུ་མཚོ་རྒྱས་པའི་ཟེགས་མ་ཙམ་སྤྱད་དེ། །
བློ་གྲོས་དཔྱིད་ཀྱི་ལྗང་སྨྱུག་དང་པོ་རུ་འབུས་ཀྱང་། །
མཁས་དགུའི་ཡང་རྩེར་སོན་པའི་རྫིག་ཉམས་ཤིག་སྟོན་བཞིན། །
མཆོག་དམན་སྐྱེ་བོ་ཀུན་ལ་སྣ་གཉེར་རེ་མ་བྱེད། །
ཕ་མའི་ཤ་ཁྲག་རྔུལ་ཆུའི་རྒྱུན་བསགས་ཀྱི་ཡོང་སྒོ། །
ཤེས་རིག་ནོར་མཆོག་འདྲེན་པའི་གཡབ་མོ་རུ་བསྲིངས་ཀྱང་། །
ཆང་དང་ཐ་མག་ཁོ་ནའི་ཉེས་སྤྱོད་ལ་བརྟེན་ན། །
ཨ་མའི་བུ་ཁྱོད་སྐྱེས་པ་རླབས་ཆེན་ཞིག་ཡིན་ནམ། །
དེང་འདིར་མྱུར་འཁྱུག་གློག་གི་ཀླད་པ་དེ་བཀོལ་ནས། །
ངོ་མཚར་འཕྲུལ་གྱི་ལྟད་མོ་མངོན་སུམ་དུ་རྩེན་ཚེ། ། །
རང་རིགས་རྙིང་ཞེན་བག་འཁུམ་འདུ་ཤེས་ཀྱི་མཐའ་ནས། །
མཁྲེགས་འཛིན་རྡོ་བའི་སྙིང་ལ་མེ་ཏོག་ཅིག་ཨེ་བཞད། །
ཟླ་སྟོང་མཁའ་རུ་འཛུམ་པའི་ཉིན་བྱེད་ཀྱི་འོད་སྣང་། །
མ་ལུས་གཅིག་བསྡུས་མུན་པ་མཐར་བྱེད་ཀྱི་བགྲོད་ལམ། །
ལེགས་བྱས་དགེ་མཚན་སྨོན་པའི་རྒྱུ་ཆ་རུ་བསྲིངས་ཀྱང་། །
སྲིད་འདིའི་ཡིད་ཀྱི་རླབས་རིས་ལྡོག་ཕྱོགས་སུ་བཞུར་འགྲོ། །
• 23 •



ས་གསུམ་ལུས་ཅན་རྣ་བའི་བུ་ག་ཡི་གཏད་ལ། །
རབ་མཛེས་ཤེལ་གྱི་ཏམྦུ་ར་ཡི་རྒྱུད་འདི། །
ལང་ཚོའི་དཔྱིད་དཔལ་དར་འབབ་གཞོན་ནུ་ཡི་ཚོགས་ལ། ། ་
སྒྲ་འཛིན་དབང་བོའི་བཅུད་དུ་སྙན་སྙན་ཞིག་དཀྲོལ་ལོ། །
（པར་ངོས80ལ་མཐུད་པ)
པས་ལག་ལེན་དུ་བསྟར་བར་ཐོབ་བྱ་ཆེན་པོ་ཞིག་གི་ཆེད་དུ་ཐོབ་བྱ་ཆུང་ངུ་རྣམས་འདོར་་་་
ཐུབ་པར་བྱ་དགོས། འདི་ཡང་གོང་གི་སྙན་རྩོམ་གཉིས་ཀྱི་གཟི་བརྗིད་ལྡན་པའི་བསམ་་ ་ ་་
བློའི་དགོངས་གཞིས་ང་ཚོར་སྐུལ་མ་བྱས་ཡོད་པ་དེ་ནི། ཉག་ཕྲ་ཞིང་འཁོས་ཆུང་བའི་མ་་་་་
སྨིན་པ་དང་སྨིན་དྲགས་པའི་ང་ཚོར་མཚོན་ན་ཅི་འདྲ་མཁོ་ཨང་།
ཡང་གཅིག་བཤད་ན། རང་རེའི་རྩོམ་རིག་སྨྲ་བའི་ལམ་སྣེ་ཟིན་པ་ཚོས་མིང་གྲགས་
ཅུང་ཐོབ་པ་དང་ལྷན་དུ་འབྲི་མཚམས་སྒྱུར་ན། རང་རེའི་རྩོམ་རིག་འཕེལ་རྒྱས་ཀྱི་གྱོང་་་་་
གུད་ཚབས་ཆེན་ཡིན་ལ་ཁོ་རང་གི་དམིགས་བྱའང་བརླ་ཡང་ཞིག་ཏུ་ལྷུང་སྲིད་པས་ཅི་ནུས་་་
ཀྱིས་འབད་རོགས་ཞུ་ཞུ། །
ཁ་བ་
བརྡ་ཁྱབ།
《གངས་རྒྱན་མེ་ཏོག»དུས་དེབ་ཀྱིས་མུ་མཐུད་དུ་རྒྱབ་ཤོག་ཕྱི་ནང་དང་བར་ཤོག་་་་
གང་རུང་དུ་འདྲ་པར་དང་ཡི་གེའི་ལམ་ནས། བོད་ཀྱི་མཁས་དབང་དང་སྔོན་ཐོན་མི་སྣ།
ལས་གནས་སོ་སོའི་སྟེང་གི་ངལ་རྩོལ་དཔེ་ལེགས་ཅན་རྣམས་མཚམས་སྦྱོར་བྱེད་བཞིན་ལ།
གཞན་ད་དུང་ཐོན་རྫས་གསར་བ་དང་ཁེ་ལས་བཟོ་གྲྭ་སོགས་ལའང་མཚམས་སྦྱོར་བརྡ་ཁྱབ
（ཎ# )འགོད་སྤེལ་བྱེད་བཞིན་ཡོད་པས། རྗེས་ཕྱོགས་སུ་ཞིང་ཆེན་ཕྱི་ནང་གི་འབྲེལ་་ ་ ་
ཡོད་སྡེ་ཁག་དང་མི་སྒེར་བྱེད་སྒོ་འདིར་ཞུགས་པར་དགའ་བསུ་ཞུ།
འབྲེལ་གཏུག་བྱེད་ཡུལ།
ཙྪཱ %ཚོ PHH & « #ཆཚུ& » ཊྛ##S
འབྲེལ་གཏུག་བྱེད་མི། ཀླུ་འབུམ་རྒྱལ། **jn
ཁ་པར། 0977-223693(གཞུང་ལས་ཁང) 226751(ཤག)
སྦྲགསཨང་། 817000
་་་
，
，
，
1
• 24 •



རང་མོས་ཡིདཀྱི་འདོད་འཇོ།
(རྩོམ་སྒྲིག་འགན་ཁུར་བ། དཔལ་ལྡན）
རླུང་།
—ལོ་ལོན་ཁག་གཅིག་རླུང་གིསགཟིམ་ལ། དར་མཁྱུ་གཅིག་ཀྱང་རླུང་གིས་འཁུར་སྲིད་པས།
ཅིས་ཀྱང་དོགས་ཟོན་བྱེད་རོགས།
རྨ་འོད། (རྨ་ཆུ)
་་་་
རླུང་ཆེན་པོ་ཞིག་ཧ་ཅང་བབས་ཆགས་ལྟར་བབས་ཤིང
རྐང་འཇབ་ལག་འཇབ་ཀྱིས་ས་ཆེན་པོར་འོད་བཞིན་འཐིམས་
གློ་བུར་དུ ཕྱོགས་བཞི་ནས་རླུང་ལྡང་སྟེ་
ཕྱོགས་བཞི་ནས་རླུང་འབུས་འགོ་ཚུགས
རླུང་གི་སྐད་ཆ་རླུང་གིས་སྐུམ་ཞིང
རླུང་གི་ལག་པ་རླུང་གིས་བསྲིངས་
རླུང་གི་དབུ་འཕང་རླུང་གིས་བསྟད་ལ
རླུང་གི་བང་ཁ་རླུང་གིས་སྐྱོན་
མི་སེམས་སུ་རླུང་འབབ་དུས
མི་སེམས་རླུང་དང་འདྲ་
གངས་དཀར་པོ་རླུང་གིས་སྐུལ་ལ་
བྲག་དམར་པོ་རླུང་གིས་གཏོར
མི་སེམས་སུ་རླུང་འབབ་དུས
མི་སེམས་རླུང་དང་འདྲ་
བྱ་ཁུ་ལོ་རླུང་གིས་བདས་ཤིང
ནགས་རྒྱུ་རྫོང་རླུང་གིས་སྐྱོམ་
རླུང་གི་འཇིག་རྟེན་ན
རླུང་གི་འཇིག་རྟེན་ན
ཆུ་གཙང་བོ་རླུང་གི་ཁ་ཕོ་འདྲ
རྫ་ཁྲ་ཡག་རླུང་གི་ཁ་ཟས་འདྲ
• 25•



དྲག་ཏུ་འཚུབ་པའི་ཁ་ཆར་དེ་རླུང་གི་གྲིབ་མ་འདྲ་
དྲག་ཏུ་འབར་བའི་མེ་དཔུང་དེ་རླུང་གི་ལྕགས་མདའ་འདྲ
རང་བྱུང་ཁམས་ཆེན་པོའི་རི་ཆུ་ཡ ང་ཚོའི་འཇིག་རྟེན་ལ་རླུང་བབས་བྱུང
ཚ་ཚ་འུར་འུར་གྱི་རླུང་བབས་བྱུང་
2000ལོའིཟླ8པའི་ཚེས16ཉིན།
་
-
--
-
--
-
--
-
རང་བྱང་མའི་ལེ་ཚན་
ཚེ་རིང་བཀྲ་ཤིས། (རྨ་ལྷོ་རྫོང)
སྔོན་འགྲོའི་གཏམ།
གཡུ་ཡི་མེ་ལོང་དང་གསེར་གྱི་ས་ཆེན ད་དུང
མི་ལུས་ཀྱི་དུག་དྲི་མ་ཕོག་པའི་གངས་རི་དང་ལྷ་མཁར
ཁྱེད་ཀྱི་དྲི་བཞོན་གྱི་འགྱུར་ཁུགས་ལས་མཚོ་རླབས་ཀྱི་ཟེགས་མ་འཕྱོ་ལ
ཁྱེད་ཀྱི་ཉི་ཟེར་གྱི་རང་དབང་ལས་སྤྲིན་དཀར་གྱི་འཇོ་སྒེག་མངོན
ངས བརླ་རུས་ཀྱི་གླུ་དབྱངས་ལས་ཁྱེད་ཉིད་བོས་ལ
ཁྲག་དྲོན་གྱི་བརྩེ་སེམས་ལས་ཁྱེད་ཉིད་ཁོ་ན་སྒོམ་
བདག་མོ་སྟེ་ཞི་བདེ་དང་དྲང་བདེན་གྱི་དགོངས་ཁྲོལ་མ་
ཕྲན་གྱི་ཚེ་སྲོག་གི་མཆོད་མེ་དེ་མཐའ་ནས་མཐའ་རུ་འབར་ན
ཕྲན་གྱི་ཤེས་རབ་ཀྱི་ནོར་བུ་དེ་མུ་ནས་མུ་རུ་མཆེད་ན་
ཤ་རུས་ཀྱི་སྒྲིག་གཞི་འདི་སྙན་ངག་གི་མཆོད་པ་ཡིན་པར་སྨོན་
ས་ཆེན་གྱི་སྐྱེ་རབས།
ངས་འབོད་ཀྱིན་པ རང་ཉིད་མིན་པའི་མི་ཡུལ་གྱི་བརྩེ་ཞེན་ཡིན
འཚོ་བཅུད་ཀྱི་ལང་ཚོ་སྙིང་རྗེ་དང་བདེན་དོན་གྱི་སྐར་ཚོམ་ཏུ་བཀྲམ་རོགས
ངས་འཚོལ་ཀྱིན་པ རང་ཉིད་མིན་པའི་མི་ཡུལ་གྱི་ཤེས་རབ་ཡིན
• 26 •



དབང་ཤེས་ཀྱི་སྙིང་དམར་མཛེས་པ་དང་རིན་ཐང་གི་མེ་ཏོག་ཏུ་བཞད་རོགས
གཡས་ནས་བདེ་སྡུག་གི་ཁུར་བོ་སྟོབས་ཀྱིས་དཔྱངས་རུང
གཡོན་ནས་སྐྱེ་འཆི་ཡི་ཁྲལ་ཆེན་ཤུགས་ཀྱིས་ལྡང་རུང་
གདུག་རྩུབ་དང་ཞེ་སྡང འཐབ་རྩོད་དང་དམར་གསོད་
རྣག་ཁྲག་གི་ནག་ནོག་དེ་ངའི་བྲང་ལ་མ་འཁྱིལ་ཞིང
རྒྱལ་ཕམ་དང་དར་རྒུད གཏོར་བཤིག་དང་ལོག་སྤྱོད
འདམ་འབག་གི་རྫབ་རྫོབ་དེ་ངའི་ལུས་ལ་མ་བྱུགས་པས
བརྩེ་དུངས་ཀྱི་མེ་ཏོག སྙན་ངག་གི་འོད་ཟེར་
ད་དུང རིན་ཐང་དང་བདེ་སྐྱིད་ཀྱི་རླུང་བུ་མཉེན་མོ་དེ་
བར་སྣང་མིན་པའི་ངའི་སྟོང་ཁམས་ཀྱི་དབྱིངས་ནས་མཆེད་བྱུང
གང
དེ་དུས ཁྲག་དམར་གྱི་ས་བོན་ནི་གསེར་ནག་གི་སྙན་ཚིག་ཡིན
གཙང་ཆེན་གྱི་འཐབརྔ།
ངའི་མཐིང་མདོག་གི་མགྲིན་པ་བརྟོལ་བའི་ཤེས་རབ་ཀྱི་སྐར་མ་ཁྲི་ཕྲག་ཡ
ངའི་གསེར་མདོག་གི་སེམས་པ་སྐྱོམས་པའི་འཆར་ཡན་གྱི་སྙེ་མ་ཁྲི་ཕྲག་ཡ
ཁྲི་ཕྲག་དེ ཁ་བ་དཀར་པོའི་ལྗོངས་ཀྱི་རྨ་ཁ་ཁྲི་ཕྲག་ཡིན་ནམ
རི་རབ་ཀྱི་ཁྲག་རྩ་རེ་རེ་བརྒྱུད་ནས་ས་ཆེན་གྱི་བདེ་ཐང་སྙོམས་དགོས
སྤྲིན་པ་ཡི་རུས་གསེང་རེ་རེ་བརྒྱུད་ནས་འོད་ཟེར་གྱི་བཞུར་རྒྱུན་བསྲིངས་དགོས
དེའི་རྐྱེན་གྱིས གཏམ་རྒྱུད་དུ་གྲུབ་པའི་ཚེ་སྲོག་གི་གསོལ་འདེབས་དྲོན་མོ་དང
སྒྲ་དབྱངས་ཀྱི་དྭངས་ཤ་སྟེ་ལྷ་མོའི་དྲི་ངད་ཀྱི་རླུང་བུ་རེ་རེའང་
རྒྱ་ཆེ་བའི་སྙིང་རྗེ་དང་ཁོད་ཡངས་པའི་བརྩེ་ཞེན་གྱིས་གྲུབ་པས་
ངའི་མདུན་ན་ལྟེམ་ལྟེམ་གྱིས་འཁྱིལ་བ་ཞི་བདེའི་མཚོ་མོ་ཡིན
ངའི་གཞུག་ན་ལྷོག་ལྷོག་གིས་འཕྱུར་བ་དྲན་པའི་མེ་རི་ཡིན
ད་ནི གཞན་ལ་མེད་པའི་རང་གི་རྒྱལ་སྲིད་འདི
རང་གི་མངའ་འབངས་དང་རང་གི་ལོངས་སྤྱོད་འདི
བྲག་སྲིན་གྱི་གྲུ་གཟིངས་བཞུད་སའི་འོད་ཟེར་གྱི་བཞུར་ལམ་ཏུ་སེམས་ཡ
སྤྲེའུ་རྒན་གྱི་ལྕགས་བྱ་བསྐྱོད་སའི་དྭངས་གཙང་གི་འཕུར་ལམ་ཏུ་སེམས་ཡ
• 27 •



སྒྱུ་འཕྲུལ་གྱི་མཆོད་སྟེགས་ན་འཚེར་བའི་ཡིད་བརྙན་གྱི་མར་མེ་ཁྲི་ཕྲག
གངས་ཆེན་གྱི་གཟི་མདངས།
མི་ལོ་ཁྲི་ཕྲག་གི་ལྷག་བསམ་དེ་ཁྱོད་ཀྱི་སྲ་མཁྲེགས་ཀྱི་དབུ་ན་བརྟན་ལ
རྒྱབ་གཞུང་ཁེབས་པའི་ཁྱེད་ཀྱི་གླེགས་བམ་དང་ཤེས་རིག་གི་ལོ་རྒྱུས
བཙན་པོའི་བང་སོ་དང་བློན་པོའི་ཁ་ཆེམས་ཀྱི་ཡིག་འབྲུས་བསྟར་བས་
ཁྱེད་ལ་ཉི་ཟླ་རྣ་རྒྱུན་ཏུ་བཟུང་བའི་དུས་ཚོད་ཧ་ཅང་རིང་ལ
ཁྱེད་ལ་རླུང་བུ་མཚན་སྙན་ཏུ་གཡུགས་པའི་ཚེ་སྲོག་ཀྱང་ཤིན་ཏུ་མང་
.
[
མ་ཡུམ་གྱི་བརྩེ་འདང་དང་ཡིད་སེམས་འདྲེས་པའི་བརླ་རུས་མ
ཕྲན་ལ་ཁྱེད་ཀྱི་འདས་དུས་ཀྱི་གཟུགས་བརྙན་འཛིན་པའི་སྤྱན་འབྲས་ཤིག་སྩོལ་དང
ཕྲན་ལ་ཁྱེད་ཀྱི་འབྱུང་འགྱུར་གྱི་མཛེས་ལྗོངས་སྟོན་པའི་དབང་ཤེས་ཤིག་སྩོལ་དང
ཕྲན་གྱིས ཁྱེད་ཀྱི་བར་སྣང་དང་གཟི་མདངས་ཀྱི་རྒྱ་ཁྱོན་དེ་
བྱ་རྒོད་ཀྱི་གཤོག་པས་མ་རེག་པའི་འོད་ཟེར་གྱི་དཀྱིལ་འཁོར་ཏུ་སྒྲོན་པར
ཁེར་རྐྱང་གི་བར་ཐག་བརྩེ་དུངས་ཀྱི་མཆི་མས་བརླན་ནས
སུན་སྣང་གི་མུན་པ་མཛའ་མཐུན་གྱི་དགོད་སྒྲས་གསོས་ནས་
དཀར་གཙང་གི་ཤོག་བུའི་ངོས་ནས་རྔམ་བརྗིད་ཀྱི་མེ་དཔུང་སྦར་ངེས
དེའི་དུས ཀུན་གྱིས་མཐོང་བའི་བསང་དུད་དེ་ལ་སྙན་ངག་གི་སྨྲ་ལྕེ་ཟེར་ངེས
དེའི་དུས ཀུན་གྱིས་ཐོས་པའི་གླུ་དབྱངས་དེ་ལ་སྙན་ངག་གི་འཕར་རྩ་ཟེར་ངེས
མི་ལོ་ཁྲི་ཕྲག་ལ་ང་རང་བཙལ་ཞིང མི་ལོ་ཁྲི་ཕྲག་ལ་ང་ཡིས་བཙལ་བས་
ན་ཆུང་མའི་འདོད་བློ་ལྟ་བུའི་བརླན་ཞིང་གཤེར་བའི་ཆགས་པ་ཡ
ཁྱེད་རང བར་སྣང་ནས་འཛར་ཞིང་རང་བྱུང་གི་མུ་ཏིག་བརྩེགས་པའི་མཆོད་རྟེན་རེད
མཇུག་གི་གཏམ། །
དྲི་ཞིམ་འཁྱིལ་བའི་གཡུ་བྱུར་གསེར་མདོག་གི་ལྗོན་པའི་ཚོགས
ཚེ་སྲོག་སྐྱོམས་པའི་སྒྲ་སྙན་དབྱངས་གསུམ་གྱི་སེམས་པའི་ཚོགས
རྨི་ལམ་ཁ་ཤས མངོན་སུམ་ཁ་ཤས་སུ་བསྒྱུར་བ་
གསེར་སྒོར་མ་རེག་པའི་ང་ཚོའི་གྲིབ་མས་བཀྲུས་པས་ཡིན་ལ
དབང་ཤེད་མ་ཟུག་པའི་ང་ཚོའི་སེམས་པས་བརླན་པས་ཡིན
• 28 •



ཨ་མ་ དེ་ནུབ་ས་རུབ་ནང་གང་དུ་འགྲོ
ལྷ་སྡེ་ཉི་མ་ཚེ་རིང་། (ལྷ་ས）
1
1
，
•
༡ •
དོ་ནུབ་ང་རང་ཉི་མ་ལྷ་ས་ན་ཡོད
ཉི་མ་ལྷ་ས་ཟེར་བ་ནི་གནའ་སྔ་མོ་ཞིག་ལ་བཏགས་པའམ་
ཡང་ན་དབྱར་གཞུང་ཞིག་ལ་ཐོགས་པ་འདྲ་
དགུན་ཁ་སླེབས་ཚེ ཉི་མ་ལྷ་སའང་རླུང་གི་ཕ་ས་རེད
གྲང་ཤུར་ཤུར་གྱི་འཁྱགས་རླུང་ཁྲོད་ན
ཐག་རིང་ནས་ཡོང་བའི་བོད་ཀྱི་མཇལ་བ་ཚོ་
ཟས་གོས་ཀྱིས་ཕོངས་པའི་བར་སྐོར་གྱི་སྤྲང་པོ་ཚོ་
ད་དུང ཡུལ་འཁྱར་བའི་བུ་ཆུང་ང་རང་
འདར་ལྷུག་ལྷུག རེ་བའི་ཉི་གཞོན་དྲོན་མོ་ཞིག་ལ་ག་ཚོད་བསྒྱུག་ཅིང་
གྲང་བའི་དགུན་ཟླ་རིང་མོ་ཇི་ལྟར་བསྐུལ་བ་
ད་ལྟ་རི་བོ་ལ་དྲིས་ན་མགོ་བོ་ལྡེམ་ཚོད་ཡིན
ཆུ་བོ་ལ་དྲིས་ན་བདེན་དཔང་བྱེད་ཚོད་ཡིན
ཨ་མ་དོ་ནུབ་ཡང་ས་རུབ་བྱུང ས་རུབ་ན་ང་རང་གང་ལ་འགྲོ་
• ༢ •
ཉི་མ་ལྷ་ས་ནི་སྨྲ་བ་མེད་པའི་རྡོ་ཡི་གྲོང་ཁྱེར་ཞིག་རེད
རྡོ་ཡི་གྲོང་ཁྱེར་གྱི་དགུན་ཁ་ཧ་ཅང་འཁྱགས
དགུན་གྱི་འཁྱག་རླུང་ཁྲོད་ན ང་གྲང་བཞིན་ཡོད
མནོ་བསམ་གྱིས་བཀུགས་པའི་དྲན་པ་ཁྲི་ཕྲག
དོ་ནུབ་མྱ་ངམ་ཐང་གི་སྐོམ་གདུང་རེད
དོ་ནུབ ངས་ཐག་རིང་ལ་མྱུལ་བའི་བསམ་བློ་བསྒྱུར་ནས
སེམས་ཁྲལ་བྱེད་ས་རང་ཉིད་ཡིན
དོ་དགུང་གི་གནམ་གཤིས་ཧ་ཅང་འཁྱགས་
• 29 •



ངས་ད་དུང ཞག་མལ་གསོ་སའི་ཁང་མིག་ཞིག་ཀྱང་བཙལ་མེད
ཨ་མ་དོ་ནུབ་ཡང་ས་རུབ་བྱུང ས་རུབ་ན་ང་རང་གང་ལ་འགྲོ
• ༢ •
ཨ་མ་དོ་ནུབ་ང་རང་ཉི་མ་ལྷ་ས་ན་ཡོད
ས་སྲོད་ཀྱི་སྐྱིད་ཆུའི་འགྲམ་ན་ང་རང་ཁེར་རྐྱང་ཡིན
བསིལ་རླུང་གིས་སྒུལ་བའི་རླབས་གཉེར་གྱི་ཕྲེང་བ་ཤིག་ཤིག་གཡོ .
ང་ཡི་གཟུགས་བརྙན་དྭངས་གསལ་གྱི་ཆུ་མོའི་ཀློང་ནས་གསལ་བོར་མངོན་
ཉམ་ཆུང་བའི་ངོ་གདོང་ལ་སྐྱོ་སྣང་གི་རྣམ་པ་ཞིག་འཁོར་འདུག་ཅིང་
གནག་སྣུམ་གྱི་སྐྲ་ལོའི་གསེབ་ལ་གསེར་མདོག་གི་ལོ་མ་ཁ་ཤས་ལྷུང་འདུག
ཨ ང་ནི་ངོ་མ་ཡུལ་འཁྱར་བའི་སྤྲང་པོ་ཞིག་རེད་ཨང!
བསྡད་ཀྱིན་བསྡད་ཀྱིན མུན་ནག་གིས་ཕྱོགས་བཞི་ནས་བཅུམས་འོང
པོ་ཏཱ་ལའི་གསེར་ཏོག་ཡང་རིམ་བཞིན་མི་སྣང་བར་གྱུར
སྐར་མ་ཁ་ཤས་མཁའ་དབྱིངས་ན་གྲང་འདར་རྒྱག་བཞིན་འདུག
རླུང་གིས་ཁུར་འོང་བའི་ཁྱིའི་ཟུག་སྐད་རེ་གཉིས་ང་ཡི་རྣ་ལམ་དུ་ལྷུང་བས
ངས་སྒྲོན་འོད་ལམ་ལམ་བྱེད་པའི་རྫ་འདབས་ཀྱི་རུ་བ་ཚོ་དྲན་བྱུང་
དྲན་པའི་མོད་ལ དབང་མེད་དུ་ཁོག་འདར་ཐེངས་ཤིག་ཤོར
མཁའ་དབྱིངས་ན་ཁྲ་ཆིལ་ལེར་འཛོམས་པའི་སྐར་ཚོམ་དེ་དག་
གཞིས་བྱེས་མཉམ་འཛོམས་ཀྱི་བཟའ་ཚང་ལྷན་རྒྱས་ཤིག་ཡིན་ན་ཇི་འདྲའི་སྐྱིད་ཨང!
ཨ་མ དོ་ནུབ་ཡང་ས་རུབ་བྱུང ས་རུབ་ན་ང་རང་གང་ལ་འགྲོ
,
རང་ཡུལ་ངོ་མ་ནི་མཛེས་སྡུག་གི་དཔྱིད་ཀ་རེད
གཞན་ཡུལ་ནི་མྱང་མི་ཚར་བའི་མྱ་ངན་གྱི་ལོངས་སྤྱོད་རེད
མི་རིགས་ལ་བཅངས་པའི་སེམས་ཁུར་དེ་ཡང
བདེ་བ་མེད་པའི་ཚེར་ཕུང་ཁྲོད་ཀྱི་མྱ་ངན་རེད
ཕྱིར་འདང་རེ་བརྒྱབ་ན དགའ་སྤྲོ་དང་དགོད་སྒྲ་ནི་ནམ་ཡང་ཡོད་མ་མྱོང་ལ
སོས་དལ་དང་བག་ཡངས་ནི་དེ་བས་ཀྱང་ག་ལ་ཡོད་མྱོང
མི་ལོ་ཉི་ཤུའི་བཤུལ་ལམ་ནི ཁྲག་དང་མིག་ཆུའི་བྲིས་པའི་
རྨི་ལམ་མག་མོག་ཞིག་གི་རྒྱབ་ལྗོངས་རེད་ཨང!
ཨ་མ དོ་ནུབ་ཡང་ས་རུབ་བྱུང ས་རུབ་ན་ང་རང་གང་ལ་འགྲོ་
• ༥ •
ཨ་མ དོ་ནུབ་ངས་སེམས་འཁུར་བྱེད་ས་ནི་འུ་མ་བུ་གཉིས་ཀྱི་བར་ཐག་གི་མྱ་ངན་ཁོ་ན་ཡིན་
• 30 •



ཁྱོད་ཀྱིས་ཕྱག་མཐིལ་གྱི་པད་དཀར་ཀློང་ནས་ང་རང་ཆེ་ཆེར་བསྐྱངས་ཏེ་
ཕུགས་བསམ་གྱི་མཚོ་མོའི་ཀློང་ལ་བསྐྱལ་བ་ནས་བཟུང
ཐོབ་ཤོར་གྱི་འཚོ་བའི་འཇུག་ངོགས་དེར་འཇུས་ནས
འགྱེལ་ཞོར་ལངས་ཞོར ངལ་གསོ་ཕྲན་ཙམ་རྒྱུག་ཁོམ་ཡང་མ་བྱུང
དྲིན་ཆེན་ཨ་མ་ཁྱོད་ལ ཞབས་ཏོག་དང་སྲི་ཞུ་ཙམ་བསྒྲུབ་པ་ལྟ་ཞོག
ལག་པ་གཉིས་ཀྱིས་འོ་ཇ་དྲོན་པོ་ཞིག་ཀྱང་དྲངས་མ་མྱོང་
ང་རང་འགྲུལ་བཞུད་རིང་མོ་དེའི་སྟ་གོན་ལ་ཞུགས་པ་ནས་བཟུང
ཨ་མ་ཁྱེད་ཀྱི་སེམས་ལ་གྱེས་བྲལ་གྱི་རྨ་ཁ་བཟོས་སོང
ཨ་མ་ཁྱེད་ཀྱི་སེམས་ལ་སྡུག་བསྔལ་གྱི་མཆི་མ་བསྐྱིལ་སོང
ཨ་མ་ལགས ང་ལ་ཉེས་པ་ཡོད ངས་ཞེ་ཐག་པ་ནས་ཁྱེད་ལ་བཟོད་གསོལ་ཞུ!
བོད་ཀྱི་རི་བོ་ལ་དྲན་པ་ཡོད་ན ངས་ཁྱེད་ལ་སྙན་ངག་འབྲི ་
བོད་ཀྱི་ཆུ་བོ་ལ་འདུ་ཤེས་ལྡན་ན ངས་ཁྱེད་ལ་གཞས་ཚིག་བསྐུར
ཨ་མ་ལགས མ་བུའི་བར་ཐག་རི་ཆུས་ཆོད་པ་འུ་གཉིས་ཁོ་ན་མིན་
མཐོང་ལམ་བཅད་པའི་རི་ཆུ་སྟོང་ཕྲག་གི་ལྕགས་རི་འདིའི་ཕྱི་རོལ་དུ་
མ་བུ་གསོན་བྲལ་གྱིས་གདུང་བའི་དྭ་ཕྲུག་བགྲང་ལས་འདས་
ནམ་ཞིག དེ་དག་རེ་རེ་བཞིན སྟོན་མཚན་གྱི་མཁའ་ལ་འདུས་པའི་རྒྱུ་སྐར་བཞིན
ཁྲ་ཆིལ་ལེར་ལྷན་དུ་འཛོམས་ངེས
དེ་དུས་ཁྱེད་ཀྱི་བུ་ཆུང་ཉི་མས་ཡང རྒྱུ་སྐར་ཞིག་གི་འོད་མདངས་མནབས་ནས
སྐར་མདའ་ཞིག་གི་མགྱོགས་ཚད་གཡར་ནས
རང་ཉིད་ཀྱི་མཁའ་དབྱིངས་སུ་ཅིས་ཀྱང་ལོག་ངེས
ཨ་མ དོ་ནུབ་ཡང་ས་རུབ་བྱུང ས་རུབ་ན་ང་རང་གང་ལ་འགྲོ
• ༦ •
ཞེན་ས་ཆགས་ཡུལ་མང་ཞིང འགྲོ་ས་སྡོད་ཡུལ་མེད་པའི་ང་རང་
འཚོལ་སྙེག་ལྷ་མོའི་བསླུ་བྲིད་ཀྱི་དབང་གིས
རྒྱལ་ཕམ་དང་ཐོབ་ཤོར་གྱི་རྨ་ཁ་རེ་རེ
སྙིང་སྟོབས་དང་བཟོད་བསྲན་གྱིས་གསོས་ཤིང
སྨེང་སྐྱོའི་བཏེགས་པའི་ཁེར་རྐྱང་གི་སེམས་པ་
ས་སྲོད་དང་སྟོང་འདང་ཉུལ་ནས
སྙན་ངག་གི་ལྷུ་རྐང་ཐར་ཐོར་སྒྲིག་གིན
ཁེར་གཞས་ཀྱི་སྨྲེང་གླུ་སར་སིར་ལེན་གྱིན
སྐྲ་ལོ་ནག་པོ་དེ་བསེར་མ་རླུང་ལ་བསྐྱོད་ཀྱིན་
སང
སྐྱོ
• 31 •



ས་ཆེན་པོའི་ཡང་སྟེང་ན་ གྲོགས་མེད་ཁེར་རྐྱང་ངང་མུ་མེད་ནས་མུ་མེད་སྙེག་བཞིན་
མཆིས་ནའང
ཁེར་རྐྱང་གི་སེམས་པའི་ཕྱི་ནང་སྔར་བཞིན་གྲང་འཁྱག་དང་སྟོང་འཇགས་རེད
ཨ་མ དོ་ནུབ་ཡང་ས་རུབ་བྱུང ས་རུབ་ན་ང་རང་གང་ལ་འགྲོ་
2000. 11.25 ལྷ་སརུ་བྲིས།
མ་འགྲན་དུ། ངས་རླུང་གི་རྒྱུ་བ་ཁ་ཤས་ཆུང་ནས་
ཀླུ་མི་ཕམ། (ཀན་ལྷོ)
.:
རླུང་གི་གཡོར་མོ།
ཁ་རོག་གེར་ཕྱི་རོལ་ལ་ཉན་དུས
ཤབ་ཤུབ་ཀྱི་སྨྲ་བརྗོད་ལ་འཛད་མཐའ་མེད
ཁ་རོག་གེར་ནང་ལ་འཛུལ་ནས
ཤག་ཤག་གི་སྒྲ་ལའང་ལྐོག་ཉན་བྱས
རང་ཚུགས་བབ་བརླིང་ཞིག་མེད་ན་
མཆོད་རྫས་གཙང་མ་ལའང་དྲི་ངན་ཐེབས་འགྲོ་
དེ་ལྟར ང་རྨ་འགྲམ་དུ་ལངས་ནས་
སྔ་ལྟོས་ཕྱི་ལྟོས་བཅོ་བརྒྱད་བྱེད་དགོས་བྱུང
རླུང་གི་རྒྱབ་རིས། ་
མེ་ཏོག་གི་ཡལ་འདབ་ཐོར་བས་
བུ་མོ་ཚོས་ཁ་ཡོལ་བརྒྱབ་
ངས་ཁོ་ཚོའི་མིག་མདངས་ལས་
མཛེས་མ་ཞིག་ངོས་ཟིན་ན་བསམ་
ས་སྲོད་ཀྱི་བརྒྱུད་རིམ་དམར་པོ་ཨང
• 32 •



དྲག་རླུང་གི་རྔམ་ཤུགས་དང
སོ་ནག་གི་ངུ་ངག་ལྷན་སྦྱོར་སྒོས་
རྨ་འགྲམ་དུ འཚོལ་སླ་བའམ
རྙེད་སླ་བ་དག་ཐོབ་དཀའ་བར་ལྷུང་
དེའི་ཕྱིར ངས་ལྷ་སྒྲུང་གི་ལྷ་མོ་ལྟ་བུའི
མཛེས་མ་ཞིག་ལྷག་ཏུ་མཐོང་བར་འདོད
རླུང་གི་འཇིགས་པ།
དུས་ཚོད་ཀྱི་དབང་གིས་
མེ་ཏོག་ཀྱང་རྙེད་སོང
བཞད་འདོད་པའི་གང་བུ་ཡོད་རུང
དེ་ནི་ཕྱེ་ལསྲིང་བའི་རེ་བ་ཙམ་
ཤ་འབུ་ནག་རིས་ཁ་ཁེར
དྲ་མའི་བར་གསེང་ན་ཤི
རྒོད་པོ་ཚོས་གནམ་འཕང་བསྟད་ཚེ
རླུང་གི་སྤུ་གྲིར་འཇིགས་མི་དགོས་སམ
ངས་རྨ་འགྲམ་དུ་
རླུང་སྣ་རེ་རྡུབ་བཞིན་རྔུབ་བཞིན་ཚོམ
རླུང་གི་འདུ་བྱེད།
རེ་ཞིག་ཁ་རོག་ལ་བསྡད་ཀྱང
ངོ་གདོང་ཡོངས་རྫོགས་འཁྱག་ནས་ཕྱིད
ངན་པ་ལང་ཤོར་ཧམ་པ་སྔར་ལས་ཚ་
མུནརུབ༤ ༣་་་ ，་་་ +
སྨྲ་ལྕེ་ལེབ་མོ་གཉིས་གཉིས་སུ་གཡོ་བས
མར་མེ་རླུང་ཁ་ན་འདར་ལྕག་ལྕག
མུན་རུབ་ཚེ
ངས་རྨ་འགྲམ་དུ་
རླུང་ལ་འཛེམ་དགོས་པའང་ཚོར
2000ལོའི་ཟླ་1ཚེས15ཉིན།
• 33 •



དོ་ནུབ ངས་ཆང་འཐུང་
ཞི་བདེ་མེ་ཏོག
(ཟི་ལིང)
E，ན་
ཟླ་བ ཁེར་རྐྱང་སྒོས་ངུ་ཞིང
གཙང་བོ ཁེར་རྐྱང་ངང་སྟོང་ཞིང་འཇགས
དོ་ནུབ གཟའ་སྤེན་པའི་མཚན་མོ།
འདི་ལྟ་བུའི་མུན་པ་དགུ་བརྩེགས་ཀྱི་མཚན་མོར
སྙིང་ཉེ་མེད རྔོན་པ་ཚོ་
རེ་རེ་བཞིན་བཞུད་ཚར་རྗེས
རྟ་རྒོད་ཐུར་ཤོར་གྱི་སེམས་པ་དང
མི་རྐྱང་ནི་རྟ་རྐྱང་ཞིག་
མིག་ཆུ་ཕོར་བ་གང་གི་མདུན་ན་
ཆང་སྟོབས་དང་དབང་ཐང
དུས་ཚོད་དང་འཐུང་ཆོག་ཆོག་གི་གནས་ལུགས
ཅི་ཡང་མེད་མོད།
དམ་བི་དང་དམ་བི་བརྩིགས་ནས
དོ་ནུབ ངས་ཆང་འཐུང
གངས་རི ནོར་ནག ཨ་མ་
རླུངཁར་ཟད་པའི་ལས་དབང་འདི
སླར་ཡང་རང་སེམས་ལ་སྦྱར་འབྲད་ཐེངས་ཤིག་བྱས་
གསོན་དུས དྲན་ཆོག་ལ་འཐབ་ཀྱང་ཆོག་མོད
ཤི་རྗེས ཁུ་སིམ་མེར་ཅི་ཞིག་བྱ
དོ་ནུབ དེ་ལྟར་དྲན་ཞིང་དེ་ལྟར་བསམ་བཞིན
དམ་བི་དང་དམ་བི་གདོང་གཏུག་བརྒྱབ་
• 34 •



ངས་རང་སེམས་ཀྱི
ནད་རིགས་དང་མི་གཙང་བ་ཐམས་ཅད་
དོ་ནུབ ཤག་སེ་བསྐྱུགས་ནས
རང་ཉིད་ལ་གཙང་གཤེར་བྱས སེམས་ཁོང་ན་
འཕྱུར་ཞིང་འཕྱོ་བའི་རླབས་རྒྱུན་ཚོགས
དཀར་སོབ་སོབ་ངང་འཕྱུར་བའི་དོ་ནུབ་ཀྱི་ཝུ་ཆང་བཞིན
ནམ་ཞིག སུ་ཞིག་གི་སྐོམ་གདུང་སེལ་ཐུབ་ན་
ང་ཤི་ཆོག
གཉིད་མི་ཁུག་པའི་མཚན་མོ་འདིར
ཏག་ཏག་འཁྱམ་པོ་ཞིག་གི་སེམས་རྒྱུད་ན་
རིགས་རྒྱུད་ཅིག་གི་ན་ཟུག་ལུས་ཤིང
སྤྲང་པོ་ཅིག་གམ་མི་རབས་ཤིག་གི་རྨི་ལམ་ཁོ་ན་རྒྱུ
ཨ ཆང་དང་འགྲོགས་པའི་བདེ་སྐྱིད་ཀྱི་ལོངས་སྤྱོད
ཆང་དང་འདྲེས་པའི་རྨི་ལམ་གྱི་རེ་སྙེག ད་དུང...
ཟླ་བ ཁེར་རྐྱང་སྒོས་ངུ་ཞིང་
གཙང་བོ ཁེར་རྐྱང་ངང་སྟོང་ཞིང་འཇགས
དོ་ནུབ ངས་ཆང་འཐུང
1999. 5. 17
བཅོ་ལྔའི་དུངཟླ་དཀར་པོ།
བྱ་གཞུང་ནམ་མཁའི་སྙིང་བོ། (ཀོས་ནན)
བར་སྣང་དྭངས་མོ་ཞིག་གི་མཁའ་དབུགས་ཁྲོད
ཁྱོད་ཀྱི་ལང་ཚོ་ལ འོད་དཀར་གྱི་
བཀྲག་མདངས་འཚེར་བཞིན
ལྷོ་སྤྲིན་གོར་མོ་ཞིག་གི་འཇམ་ཤ་ལས
མི་ཡུལ་ལ འོད་ཟེར་གྱི་ཐིག་ལེ་སྦྲུམ་པའི
• 35 •



བཅོ་ལྔའི་དུང་ཟླ་དཀར་པོ ཁྱོད་ཀྱིས
མུན་པ་རབ་རིབ་ཀྱི་ས་གཞིར
གར་འགྲོ་ཡུལ་མ་ངེས་པའི་རྣམ་ཤེས་ཚོགས་ལ་
གསེར་འོད་ལྟ་བུའི་འཛུམ་བརྒྱ་སྤྲོས་ཤིང
བརྩེ་ཞེན་དང་དུང་སེམས་ཀྱིས་མིག་ཆུ་ལྷུང་བའི
མེ་ཏོག་གི་ཞིང་ནས འཇམ་ཐིང་ངེར
བག་འཁུམས་ཀྱི་འཇིག་རྟེན་འདིར
རྨི་ལམ་ཞིམ་པོ་ཞིག་གི་འོད་སྣང་བསྐྲུན་
དེ་ཚུབ་ ཆར་བ་འབབ་ཀྱིའི་འག
ཆས་རྡོ་ཆུང་། (ཅོ་ནེ）
དོ་ནུབ ཆར་བ་འབབ་ཀྱིན་འདུག
དོ་ནུབ་ཀྱི་ཆར་བ ཐོན་པས་གཟིར་བའི་རྨི་ལམ་དུ་
སུ་ཞིག་གི་དགོད་སྒྲ་བཞིན་འཐོར་འོང
དོ་ནུབ་ཀྱི་ཆར་བས སུ་ཞིག་གི་ལྷིང་འཇགས་དཀྲོགས་བཞིན
རླུང་བུ་འཇམ་པོའི་ཁྲོད་ན འདི་ལྟར
ང་རྒྱལ་གྱིས་ཕྱོགས་བཞིར་འབབ་ཀྱིན་འདུག
'
'
，
པ
，，
་ ༥
དོ་ནུབ ཆར་བ་འདི་ལྟར་འབབ་ཀྱིན་འདུག
ངས་མཚན་མོ་འདིའི་ཕ་རོལ་གྱི་ཟིལ་བ་ཁུར་བའི་མེ་ཏོག་དེ་ཚོའི་
འཛུམ་མདངས་བསམ་ཞིང
མཁའ་མཐའ་ན་ཁོང་འདར་རྒྱག་པའི་སྐར་མ་དེ་ཚོའི
མིག་ཟུང་ཡང་ཡང་དྲན་
དོ་ནུབ་ཀྱི་ཆར་བ་དུས་ཚིགས་འདིའི་ཆེས་ཐོག་མའི་ཆར་བ་བཞིན
མཚན་མོའི་གདོང་དུ དྲོད་ལམ་ལམ་གྱིས་བབས་
དོ་ནུབ་ཀྱི་ཆར་བས་མུན་པའི་ཐུ་འོག་གི་རྨི་ལམ་ཧམ་པས་ཟོས་ཤིང
དོ་ནུབ་ཀྱི་ཆར་བས སྐྱ་རེངས་དཀར་པོའི་སྔོན་འགྲོ་ཡང་ཡང་བཀླགས
• 36 •



ས་ཚཔགས་ནད་ལ་
(ཞར་བཀོད་གཅིག)
ལྡོང · ཆུ་ཤེལ། (ཁྲིན་ཏུའུ)
ཟུར་གྱིས་འགྲེང་བའི་སེམས་པའི་རི་ལྡེབས་སུ་
ངའི་སྐྱོ་ངལ་གྱི་ཆུ་ཐིགས་སེར་པོ་ཉལ་
གསེར་མདོག་གི་ལོ་མ་འགའ་
དུས་ཚིགས་ཀྱི་བར་སྣང་ནས་ལྷུང་བའི་ནག་ཉེས་ཀྱིས
ངའི་དྲན་ཤེས་ཀྱི་གཤོག་ཐོགས་ཆུང་ཆུང
སླར་ཡང དབུགས་དབྱུང་དང
གནས་མལ་གྱི་ཕྱི་རོལ་དུ་དེད་བྱུང
ཨ….ཨ ཡ་ང་བའི་སྟོན་ཀ
ལོ་ལེགས་ཀྱི་གཡོ་ཟོལ་འཇམ་པོས
ངའི་འཇིག་རྟེན་ལ་དགུན་ལྗོངས་ཀྱི་ཉམ་ང་དྲངས
འགྱོད་སེམས།
མིག་ཆུ་ཉིལ་ལེར
སྒྲོན་ངོགས་ཀྱི་བུ་མོ་ཆུང་ཆུང
ཆུང་ཆུང་གི་ལག་པད་འཇམ་པོས་
ལས་དབང་གི་སྐར་རྒྱན་སྒྲུག་ཞོར་ང་ལ་ལྟ
ངས་ཀྱང རང་དབང་མེད་པར
འགྱོད་པའི་སྨྱུ་གུ་ཡང་ཡང་བསྡོམ་བཞིན
ཁོ་མོའི་ལང་ཚོའི་མགུལ་ལ་
ཅིས་ཀྱང་སྒྲོན་འོས་པའི་སྙན་ངག་གི་སྲུང་མདུད་ཅིག་བཏགས་
༢༠༠༠. ༡༠. ༢༥
37 •



ཆུ་སྐྱེས་པདྨའི་དྲི་བསུང་།
(རྩོམ་སྒྲིག་འགན་ཁུར་བ། འཕགས་པ་ཐར)
གས་རྒྱན་བསུ་བའི་སྙན་ཚིག་སོ་ཉོ་མོ།
སྐལ་བཟང་སྒྲོལ་མ། （ལན་གྲུ)
བཀྲ་ཤིས་སྐལ་ལྡན་འགྲོ་བ་སྐྱོང་བའི་ཡེ་ཤེས་ཉིན་བྱེད་དམར་པོ་ཅན། །
བཀྲ་ཤིས་རྒྱལ་མཚན་མཁའ་ལ་འཕྱར་ཏེ་སྲིད་པའི་དཔུང་བ་སྟོབས་ཀྱིས་མནན། །
བཀྲ་ཤིས་གཡང་གི་འཁོར་ལོར་བརྙེས་ཏེ་གངས་རྒྱན་མེ་ཏོག་དགའ་ཚལ་ནས། །
བཀྲ་ཤིས་སྦྲང་ཆར་བར་མེད་འཇོ་བར་དད་པའི་བདུད་རྩི་མཁའ་ལ་མཆོད། །
སྐལ་བཟང་འཁོར་ལོ་དུས་ཀྱིས་ཕྱེས་པའི་ནུབ་གླིང་ཚན་རིག་ཕོ་བྲང་ལས། །
གངས་ལྗོངས་བུ་མོ་གངས་རྒྱན་ལ་འཕྲད་རྩེད་དགའ་རོལ་མོའི་འགྱུར་ཁུགས་འཇེབས། །
གངས་རྒྱན་གཞོན་ནུ་ལས་འབྲས་མཐུན་ནམ་འདྲི་ཚིག་མེ་ཏོག་སྙིང་ཁར་སྦྱར། །
གངས་རྒྱན་མེ་ཏོག་ཚལ་ནས་སྙན་ངག་པདྨོའི་བདུད་རྩི་འཐུང་དགོས་བྱུང་ ། །
གངས་རྒྱུན་གངས་རྒྱན་རྣ་ལ་སྙན་ཞིང་མིག་ལ་མཛེས་པའི་མེ་ཏོག་ཉིད། །
མེ་ཏོག་མེ་ཏོག་སེམས་པ་སྐུ་ཞིང་ལང་ཚོ་འཁྱུད་པའི་འཁྲི་ཤིང་ལགས། །
གངས་གཞོན་སྙན་རྒྱུན་སྲིད་པའི་རྩེ་ཆུ་ཇི་སྲིད་སྐལ་བར་མ་སྐམ་ཚེ། །
གངས་ལྷ་གཞོན་ནུ་ཁོ་མོའི་དུངས་སེམས་གསེར་མིག་ཉ་མོ་ག་ལ་འཆི། །
མ་བཅོས་ལྷག་བསམ་དཀར་པོའི་ལྟེབས་ན་གངས་ལྗོངས་དགེ་མཚན་ལྷུག་པོར་བཀྲ། །
ཟབ་གསལ་སྙན་རྩོམ་འོད་ཀྱི་འཁོར་ལོས་མུན་པའི་འཇིག་རྟེན་འཇིག་པར་མཛད། །
ཟུར་ཟ་སྤུ་གྲིའི་རྣོ་དབལ་མངར་ཁས་སྲིད་པའི་རྩེ་མོ་མངོན་པར་མནན། །
བརྙན་རིས་མིག་གི་བདུད་རྩི་སྒྲོས་གྱུར་ལྷུག་རྩོམ་པདྨོ་བཞད་གྱུར་པས། །
ཁོ་མོའི་ཡིད་དབང་རབ་ཏུ་འཕྲོག་སྟེ་མ་བཟོད་སྙིང་གི་ཕོ་ཉ་སྤུར། །
རམ་འདེགས་འོད་ཞགས་ཐུར་དུ་འབབ་པ་གངྒའི་ཆུ་བོར་མི་དོ་ཡང་། །
བྱམས་སྐྱོང་མཐུན་པའི་མཛའ་དར་དཀར་པོ་ཨ་སྔོན་དགུང་ལ་འཕྱར་ན་བསམ། །
གངས་རྒྱན་སྙིང་གི་མེ་ཏོག་ཆུན་པོ་བྱམས་པའི་ཚུལ་དུ་བཞེས་གྱུར་ན། །
འཛམ་བུ་གླིང་གི་ཉི་མའི་གྲོང་དུ་ལག་རྡང་སྦྲེལ་ཏེ་མཆོངས་པོར་མོས། །
གངས་རྒྱན་མེ་ཏོག་གངས་རིའི་བླ་སྲོག་སྙན་ངག་དམར་པོ་སྦར་འདོད་མ། །
ནུབ་གླིང་དགེ་ལེགས་བྱེ་བའི་བསྐྲུན་པའི་འཇིག་རྟེན་སྔོན་མོའི་རྩེད་ཐང་ན། །
• 38.



དཔལ་སྒེག་ཡོན་ཏན་མཐུ་སྟོབས་དབེན་པའི་སྙན་ངག་དྲོན་མོ་དུང་བ་ཅན། །
སྐལ་སྒྲོན་ཞེས་བྱའི་ཅོད་པཎ་འཆིང་བའི་ཅོལ་ཆུང་གང་དེས་བསུ་བར་རེ། ། །
གངས་རིའི་མུ་ཁྱུད་རྭ་བའི་ཡོངས་བསྐོར་ཤེལ་གྱི་མཆོད་རྟེན་བཞེངས་པའི་ཞིང་། །
གངས་ལྷ་ཨ་མའི་གསོལ་འདེབས་བགྱིས་ཏེ་གངས་སེང་དཀར་མོར་རེ་བའི་མིག །
གངས་ཅན་ཡུལ་གྲུའི་གར་སྟེགས་མཐོན་པོར་ཕྱི་མིག་དམར་པོ་འཕངས་དང་ལྷན། །
གངས་རྒྱན་ནོར་བུའི་གཟི་དཔལ་ངོམས་ཏེ་གངས་རིའི་རྩེ་ནས་འཁྲུངས་པར་སྨོན། །
སྤྱིཡབྲུསགླིཇགལཞིག་ཀི་ཊཱིཐུའཐུ།
ཀླུ་མོ་ཚེ་རིང་། (གཏེར་ལེན་ཁ)
སྐད་ཅིག་གི་འདུ་འཛོམས་དང
གློ་བུར་བའི་གྱེས་བྲལ
ཡོད་ཚད་ཆེས་ཟབ་པའི་དྲན་གདུང་གི་བག་ཆགས་ཏེ
ཡིད་འོང་གི་ཕྱིར་དྲན་ཐེངས་ཤིག
ཕྱིར་དྲན་ཐེངས་ཤིག་གི་རྗེས་སུ
དཔོག་དཀའ་བའི་འདས་དོན་སྣ་ཚོགས་སྤྲིན་ལྟར་འགྱུ་ལ་
ཞིམ་མངར་གྱི་མཛའ་གཞས་རེ་རེ་བྲག་ཅར་འཁོར
སེམས་ཁོངས་སུ་ཉར་བའི་བརྩེ་འདང་ཡོད་ཚད
ད་ལྟའི་སྙན་ངག་གི་བརྗོད་བྱ་འབའ་ཞིག་ཡིན
ཕྱིར་དྲན་ཐེངས་ཤིག་གི་རྗེས་སུ
ཁྱོད་སོང་བའི་ལམ་དེ་ལ་སེམས་པ་འཁོར་བྱུང
དེ་བས ངག་དམའ་མོས་ཁྱེད་ལ་བརྗོད་རྒྱུ་ནི་
ད་ལྟའི་དྲན་གདུང་ཁོ་ན་ཙམ་མ་ཡིན་པར
འདས་སོང་གི་ལོ་ཟླའི་ཁྲོད སྙིགས་བསགས་ཐེབས་པའི་
ངེད་ཅག་གི་འཆར་ཡན་ལ་བསྡོངས་པའི་བསམ་གཞིགས་རེ་རེ་དང
བརྗོད་མ་སྤོབས་པའི་སེམས་ཁོང་གི་འདོད་འདུན་ཡོད་ཚད་
• 39 •



ཕྱིར་དྲན་ཐེངས་ཤིག་གི་རྗེས་སུ་
ངས་ད་གཟོདཁྱེད་གྱི་རིན་ཐང་རྟོགས་ལ་
དུས་གཏན་དུ རང་ཉིད་ཀྱི་སེམས་སུ་བཏགས་པའི་རྟ་རྒོད་དེ་ཤོར་བ་ཤེས
དུས་དེར ངའི་བྱ་སྤྱོད་ལ་གླེན་རྟགས་ཚ་ནའང
ངས་ཁྱོད་ལ་བཅངས་པ་ནི་
རྣམ་དག་གི་བརྩེ་སེམས་ཤ་སྟག་ཡིན་པ་ཡིད་ལ་ཟུངས
ཕྱིར་དྲན་ཐེངས་ཤིག་གི་རྗེས་སུ་
འུ་གཉིས རང་རང་གི་བཞུད་ལམ་དེད་ནས་འགྲོ་དགོས་ལ་
བརྩེ་དུང་དང་འཛུམ་མདངས་ཡོད་ཚད་སེམས་སུ་རུམ་ནས་འགྲོ་དགོས
ལྷ་ལུང་འཚོ། (རྩེ་ཁོག) .
ཀ་དག་སྤྲོས་བྲལ་སྨྲ་བའི་བྱ་བྲལ་ཚོ། །
ཁ་རྗེ་དབང་དྲག་ཆེ་བས་ཅི་ཞིག་ཡོང་། །
ག་ལེར་བསམ་བློ་ནང་དུ་སྐོར་ཞིག་དང་། །
ང་རྒྱལ་བདག་འཛིན་ཆོད་ན་དེ་ཡིས་ཆོག །
ཅ་ཅོའི་གཏམ་གྱིས་བཟི་བའི་འཇིག་རྟེན་པ། །
ཆ་ལུགས་སྣ་ཚོགས་བསྒྱུར་བས་ཅི་ཞིག་ཡོང་། །
ཇ་ཆང་འདོད་དགུར་སྤྱོད་པའི་སྐལ་བཟང་ལ། །
ཉ་ལྟར་རང་མགོ་ཐོན་ན་དེ་ཡིས་ཆོག །
ཏ་ལའི་འདབ་ལྟར་ལང་ཚོ་རྒྱས་པ་རྣམས། །
ཐ་མག་སྨྱོ་འཐེན་བྱས་པས་ཅི་ཞིག་ཡོང་། །
ད་ལྟ་འབྱུང་གཞིའི་འདུ་བ་སྙོམས་པའི་དུས། །
ན་འཆིའི་འཇིགས་པ་མེད་ན་དེ་ཡིས་ཆོག །
པ་སངས་ལྟར་དཀར་ལྷག་བསམ་ཁོ་ན་ཞེས། །
1
，
• 40.



ཕ་མེས་བརླ་བརྡུང་བྱས་པས་ཅི་ཞིག་ཡོང་། ། །
བ་གླང་དུད་འགྲོའི་རྣམ་ཐར་མ་བསྐྱངས་ན། །
མ་རབས་མིང་གིས་བོས་ཀྱང་དེ་ཡིས་ཆོག །
ཙ་རིའི་གནས་སྐོར་བྱེད་མཁན་མཇལ་བ་རྣམས། །
ཚ་གྲང་དཀའ་ཐུབ་སྤྱད་པས་ཅི་ཞིག་ཡོང་། ། །
ཛ་ཡའི་གསུང་རབ་བདེན་པའི་དོན་རྟོགས་ན། །
ཝ་ལེར་ཉམས་སུ་བླངས་པ་དེ་ཡིས་ཆོག །
ཞྭ་ལྟར་ཀུན་གྱིས་གཙུག་ཏུ་བཀུར་ན་ཡང་། །
ཟ་འཐུང་རྒྱས་སྤྲོས་དེ་ཙམ་ཆེ་བས་ཅི། །
འ་ཅག་རྒན་གཞོན་རྣམས་ཀྱིས་མཐའ་གཅིག་ཏུ། །
ཡ་རབས་གྲས་སུ་བརྩིས་ན་དེ་ཡིས་ཆོག །
ར་བ་གངས་རིས་བསྐོར་བའི་རང་གི་ལུགས། །
ལ་ལུང་ཀུན་གྱི་ལུགས་དང་བསྲེས་ནས་ཅི། །
ཤ་མར་རྩམ་པའི་བྲོ་བ་མ་འཛད་ན། །
ས་ཆེན་སྟེང་འོག་བསྒྱུར་ཀྱང་དེ་ཡིས་ཆོག །
ཧ་ཅང་གོ་བ་ཅན་གྱི་བུ་རྣམས་ལ། །
ཧ་ཅང་མང་པོ་སྨྲས་ནས་ཅི་ཞིག་ཡོང་། །
ཨ་མའི་ཨོ་ལོ་རྣམས་ཀྱི་སྙན་ལམ་དུ། །
ཨ་ཕྲེང་བར་དུ་བསྒྲིགས་པ་ཙམ་གྱིས་ཆོག །
་་
མཐོ་སྒང་གི་ལང་ཚོ།
ཚེ་རིང་འཚོ། (གཙོས)
ས་བཅུའི་དགེ་མཚན་ཀུན་ནས་འཛོམས་ཤིང་ཀེ་ལ་ཤ་ཡིས་རབ་བསྐོར་བ། །
ལྷུན་གྲུབ་རང་བྱུང་སྣ་ཚོགས་ལྟད་མོས་མཐོ་རིས་དགེ་མཚན་ཀུན་འཕྲོག་པ། །
དུས་བཞིའི་མདངས་འཛིན་བསིལ་ལྗོངས་བོད་ཞེས་མཚན་ཐོས་ཙམ་གྱིས་དགའ་བསྐྱེད་པ། །
ཡིད་འོང་མཚར་སྡུག་སྨན་ལྗོངས་ཕྱུག་མོའི་ལང་ཚོའི་གཟི་མདངས་ཀྱེ་མ་མཚར། །
གཞན་གསོས་བུ་མོ་གར་ལ་རོལ་བའི་དྲོད་འཇམ་དཔྱིད་ཀྱི་དཔལ་མོའི་དུས། །
ཡན་ལག་བརྒྱད་ལྡན་ཉལ་འགྲོ་རིང་མོས་རབ་དཀར་ཆུ་ཤེལ་མྱུར་དོར་དེ། །
• 41 •



ལྷང་ལྷང་འབབ་བཞིན་མཐོ་རིས་གཉིས་པ་བྷོ་ཊའི་ལྗོངས་འདིར་ལྟད་མོར་གཟིགས། །
སྣ་ཚོགས་རྐང་འཐུང་ཀླན་ཀ་དང་བཅས་ཉལ་འགྲོའི་རྒྱུན་འདི་བསུ་བར་བྱེད། །
འོ་
མགྲིན་གཉིས་གཤོག་ཟུང་རབ་ཏུ་བརྐྱངས་འདྲའི་གཡུ་མངོན་ཡིད་འོང་མཚན་བཟང་
ལྗོངས། །
ཀུན་གསལ་བུ་མོས་མཐོང་བ་ཙམ་གྱིས་ཕྲག་དོག་གཞུ་མོ་རབ་བཀུག་ནས། །
དྲག་ཆར་དང་ནི་གནམ་ལྕག་ལ་སོགས་འཇིགས་པ་ཅི་ཡང་བསྟན་གྱུར་ཅིང་། །
སྨོན་འོས་ལྗོན་འདི་ཞུམ་པར་མ་གྱུར་ཆར་དུས་མདོག་བཟང་ལྷག་པར་མཛེས། །
-
ཀུན་གསལ་བུ་མོས་རྟོགས་པ་ཙམ་གྱིས་ལྷག་བསམ་དཀར་པོའི་ཁ་དོག་གིས། །
མཛེས་ལྡན་བུ་མོར་དྲི་མེད་རབ་དཀར་ཁ་བ་དཀར་པོའི་གོས་ལཱ་གནང་། །
ཨེ་མ་དུས་བཞིའི་དབྱེ་བ་རབ་གསལ་སྨན་ལྗོངས་ཕྱུག་མོའི་མཛེས་སྡུག་གི ། །
ལང་ཚོའི་གཟི་མདངས་འདྲེན་བྱེད་ཡུལ་དུ་རབ་ཏུ་སྡུག་པས་ཀྱེ་མ་སྤྲོ། །
E4
88
E54
མཛོད་བདེ་སྐྱིད། (གཙོས)
སྣོད་བཅུད་ཀྱི་བྲང་གཞུང་ན་ཚེ་སྲོག་གི་རྨ་ཁ་འཁྱག་ལ་འབྱར་དུས་
ང་ཚོས་ཕུགས་བསམ་གྱི་དབྱར་ལྗོངས་གླེང་ཞིང
རང་ཉིད་འཚོ་བའི་སླད་དུ རེ་ཞིག་ལ་གྲང་རླུང་གི་འགྲམ་ལྕག་འཁུར་ཞིང
ཆབ་རོམ་གྱི་སྒམ་བུར་འཛུལ་པར་འཁང་ར་མེད
སྐྱ་ཐིང་ངེར་མྱ་ངན་གྱིས་རི་ལུང་ཧྲིལ་བོ་བཅུམ
ནམ་མཁའ་ནས་ཁ་བའི་འདབ་མ་འཕུར
གྲང་བའི་དུས་འདིར ཚེ་སྲོག་གསར་བ་ཞིག
རྒྱ་མཚོའི་གཏིང་འོག་ནས་མེ་རི་བཞིན་འབར
དུས་ནམ་ཞིག ས་གཞིའི་སྲོག་རྩ་རེ་རེར
སླར་ཡང་ལྗང་མདོག་གི་འཛུམ་མདངས་རྒྱས་སྲིད
• 42 •



སྐལ་བཟང་བུང་བའི་དགའ་ཚལ།
(རྩོམ་སྒྲིག་འགན་ཁུར་བ། ཀླུ་འབུམ་རྒྱལ)
(ཐེམ་ཆེན་རྫོང་མི་རིགས་སློབ་འབྲིང་གི་ཆེད་བསྒྲིགས་ལེ་ཚན）
བུ་ ཆུད་ ༩ ཨེongpa ཐ་།
བཟང་འགྲུབ་རྒྱལ།
ཀ་ཁའི་གདངས་དབྱངས་ཀློག་པའི་དོ་ར་ན། །
ཁ་བའི་ལ་རྒྱ་བསམ་མཁན་བུ་ཆུང་ཚོ། །
ག་དུས་ཡིན་ཡང་ཀ་རྨད་སུམ་ཅུའི་ཆེད། །
ང་རྒྱལ་མེད་པར་ཉིན་མཚན་དབྱེར་མེད་སྦྱོངས། །
ཅ་ཅོ་ཚུལ་འཆོས་རྣམ་པ་རྨང་ནས་དོར། །
ཆ་རྒྱུས་མེད་ཀྱང་ཁྱད་མཚར་རིག་གནས་སློབ། །
ཇ་ཆང་ཤ་མར་ཕྱོགས་ལ་སེམས་མ་གཡེང་། །
ཉ་གང་ཟླ་བཞིན་དམངས་ལ་འོད་ཟེར་སྐྲུན། །
ཏཱ་རེའི་སྒྲོལ་མ་བཞིན་དུ་དམངས་སེམས་བཟུང་། །
ཐ་སྙད་འགའ་རེ་ཤེས་ན་ཡིད་མ་ཚིམ། །
ད་ལྟའི་དུས་རབས་གསར་བ་རིག་པའི་གནས། །
ན་ཚོད་རྒས་ཀྱང་རིག་གནས་ཤེས་བྱ་མཁོ། །
པ་ཏྲའི་རིས་ལྟར་མཛེས་པའི་གདན་སྟེང་གི ། །
ཕ་མའི་སྙིང་ལྟར་གཅེས་པའི་བུ་ཆུང་ཚོ། །
བ་གམ་ཁང་བརྩེགས་མཛེས་པའི་གླིང་ག་ནས། །
མ་མ་ལྟ་བུའི་སློབ་དཔོན་དམ་པར་བསྟེན། །
• 43 •



ཙ་ནའི་སེམས་པ་ཕ་རོལ་ཁྲོམ་ནས་རྫོགས། །
ཚ་ཚ་འུར་འུར་ལས་ལ་བྲེལ་བའི་གྲོགས། ། །
ཛ་ལང་གཡོ་ཟོལ་བསམ་པ་ཡོངས་རྫོགས་འདོར། །
ཝ་ལེར་སེམས་ནས་འཕྱུར་བའི་རྩོམ་རིག་བརྩོན། །
ཞསྨྱུག་ལག་ཏུ་ཐོག་པའི་བསྐལ་བ་ལྡན། །
ཟ་འོག་གོས་ཀྱིས་བརྒྱན་པའི་དུས་བཟང་འདིར། །
འ་ཅག་བོད་རིགས་རྣམས་ཀྱི་སྐད་ཡིག་སློབ། །
ཡ་མཚར་ཚན་རིག་ཕྱོགས་ལ་མིག་རྒྱ་བསྐྱེད། །
ར་བ་གངས་རིའི་བསྐོར་བའི་བོད་ཡུལ་གྱི། །
ལ་དང་ལུང་ནས་འོང་བའི་སློབ་གྲོགས་ཚོ། །
ཤ་རུས་གདུང་གཅིག་བོད་མིའི་རྗེས་རབས་ཚོ། །
ས་ཆ་གང་ལ་ཕྱིན་ཀྱང་རང་སྐད་སྦྱོངས། །
ཧ་ཅང་བརྩེ་བའི་ངང་གིས་ཀ་ཕྲེང་འདི། །
ཨ་རོགས་གྲོགས་པོ་རྣམས་ལ་ཕུལ་ཞོར་དུ། །
རང་སེམས་ངག་ནས་ཐོན་པའི་སྙིང་གཏམ་གང་། །
རང་སྣང་གང་ཤར་བྲིས་པ་དགེ་གྱུར་ཅིག །
(དམའ་འབྲིང་གསུམ་པའི་འཛིན་གྲྭ་དང་པོ)
པུ་ཧ་ཆུ་བོར་བསྟོད་པ།
གངས་བཟང་ལྷ་མོ།
འཛམ་གླིང་ས་འཛིན་བུ་མོའི་མགུལ་རྒྱན་དུ། །
རྦ་རླབས་དགུང་ལ་འཕྱོ་བའི་སྟོབས་དང་བཅས། །
མཛེས་སྡུག་རྣམ་པར་བཀྲ་བའི་དལ་འགྲོ་མ། །
འཇིག་རྟེན་སྐྱེ་འགྲོ་ཀུན་གྱི་མ་ཡུམ་ལགས། །
• 44 •



རླབས་ཀྱི་ཕྲེང་བ་མཁའ་ལ་འཕྱོ་བཞིན་དུ། །།
བདུད་རྩིའི་ཟེགས་མ་ས་གཞིའི་ཁྱོན་གཏོར་ཏེ། །
རྒྱང་རིང་གནས་སུ་བཞུར་བའི་པུ་ཧའི་ཆུས། །
སྐྱེ་འགྲོ་ཀུན་ལ་བདེ་སྐྱིད་དཔལ་ཡོན་བསྐྲུན། །
གོས་དཀར་ཐང་ལ་དཔྱངས་འདྲའི་གཙང་ཆབ་དེས། །
ལྷུང་ལྷུང་བཞུར་བའི་སྒྲ་སྙན་དབྱངས་གྱེར་ཏེ། །
ཁྲི་ཤོར་རྒྱལ་མོའི་ལྟོ་བར་བང་འདྲེན་པའི། །
འབབ་ལྡན་ཆིལ་ཆིལ་ཆུ་འདིར་ངོ་མཚར་ལྡན། །
མཚོ་སྔོན་ཁྲི་ཤོར་རྒྱལ་མོའི་སྲོག་ཤིང་སྟེ། །
ཡན་ལག་བརྒྱད་ལྡན་པུ་ཧ་ཆུ་བོ་ནི། །
ལྷུང་ལྷུང་འབབ་དང་སྙན་སྙན་བཞུར་བ་འདི། །
སུམ་རྩེན་ཡུལ་ནས་རོལ་མོ་དཀྲོལ་དང་མཚུངས། །
（དམའ་འབྲིང་དང་པོའི་འཛིན་གྲྭ་དང་པོ)
ནོར་ལྷས་ནས་འཕངས་པའི་འུར་རྡོ།
འབྲུག་རིས།
ཤེས་རིག་སྤྱན་གྱིས་སེམས་ཅན་བདེ་སྡུག་ལ་གཟིགས་ཤིང་། །
རྒྱུད་དྲུག་སྙན་འཇེབས་རོལ་མོས་འགྲོ་དོན་ཚོགས་སྒྲུབ་པའི། །
རིས་མེད་ངག་དབང་དབྱངས་ལྡན་ཤེས་རབ་ཀྱི་ལྷ་མོ། །
བདག་གི་ངག་ལ་འབྱོན་པར་སྙིང་ཁུང་ནས་མཆོད་དོ། །
ཟང་ཟིང་དུག་གསུམ་རྒྱས་པའི་འཁོར་བ་ཡི་ནང་འདིར། །
སྙན་སྙན་བཤད་ལ་མཁས་པའི་ཁ་བཟང་ནི་མང་ཡང་། །
ངེས་ངེས་དོན་ལ་གནས་པའི་གང་ཟག་ཞིག་དཀོན་ནོ། །
ངུར་སྨུག་ན་བཟའ་གྱོན་མཁན་འབུལ་བ་ལ་ཆགས་ཏེ། །
ཁྱིམ་ཁ་སྒོ་ཉུལ་སྒོར་མོའི་སྦྱིན་པ་ལ་དམིགས་ན། །
• 45 •



སྔོན་བྱོན་མེས་པོའི་གླེགས་བམ་གསེར་ནག་གི་བུམ་ཆུ། །
ད་སྐབས་བདག་སྐྱོང་བྱེད་མཁན་སྐྱེས་བུ་དེ་སུ་ཡིན། །
དབང་ཆེན་དཔོན་པོའི་ཉེ་རིང་ཁོ་ན་དེ་བསམ་ནས། །
ལྟག་སྒོའི་གསང་ལམ་བར་ནས་ཕྱོགས་ཞེན་གྱིས་སྒྲུབ་ན། །
འབངས་ཀྱི་སྡུག་བསྔལ་རླུང་ནག་འཚུབ་མ་ཡི་གཤིས་ཏེ། །
འགོག་པར་ནུས་པ་སེར་བརྒྱའི་དཔོན་པོ་དེ་སུ་ཡིན། །
དྲིན་ཆེན་ཕ་མས་གོམ་ཁ་གནས་གཅིག་ལ་སྤོས་ཏེ། །
བུ་དང་བུ་མོའི་ལས་དབང་རྫ་འདབས་ལ་བཅོལ་ན། །
འབྱུང་འགྱུར་གངས་ལྗོངས་ཕྱུག་མོའི་བདག་པོ་ཡི་ཆོ་ལོ། །
སྦྱོར་སའི་ནུས་ལྡན་བུ་དེ་སུ་ཞིག་རང་ཡིན་ནམ། །
ཆང་ཞུ།
ཡིད་བཞིན་མཚོ།
གཅེས་སེམས་བལ་ལས་འཇམ་པའི་ཕ་མ་ཡི་གམ་དུ། །
གོས་འཇམ་ཟས་ཡག་སྤྱད་ནས་བདེ་སྐྱིད་ལ་རོལ་སྐབས། །
གཤིས་རྒྱུད་ཚད་ལས་བརྒལ་ཏེ་ང་རྒྱལ་གྱིས་ཁེངས་ནས། །
དྲིན་ཆེན་ཕ་མའི་སེམས་དཀྲུག་དྲིན་ལོག་ནི་མ་བྱེད། །
བརྗིད་ལྡན་མཁའ་དང་ཉམས་པའི་ཁང་བརྩེགས་ཀྱི་ནང་དུ། །
བཤེས་གཉེན་དམ་པ་རྣམས་ཀྱིས་གདམས་ངག་ནི་གནང་སྐབས། །
ལེ་ལོ་སྒྱིད་ལུག་སོགས་ཀྱི་སྤྱོད་ངན་ལ་འཁོར་ནས། །
ཕྱིར་འཁོར་མེད་པའི་ཆུ་ཚོད་འཕྲོ་བརླག་ཏུ་མ་གཏོང་། །
ཚན་རིག་ལག་རྩལ་ཇེ་རྒྱས་ཇེ་ལེགས་སུ་སོང་ནས། །
• 46 •



ཤོག་སྒོར་བརྩེགས་མས་ཡོན་ཏན་ཤེས་བྱ་རང་ཉོ་སྐབས། །
ཕ་མའི་རྡུལ་ཆུར་བརྗེས་པ་སྙིང་ཁོང་ནས་བོར་ཏེ། །
ཐ་ཤལ་ཀུན་ལ་གནོད་བྱེད་ཐ་མག་ལ་མ་སྤྱོད། །
སྒྱུ་འཕྲུལ་སྣ་ཚོགས་ལྡན་པའི་གློག་ཆས་ཀྱི་འཇིག་རྟེན། །
ལྡིར་ལྡིར་དབྱར་རྔར་མཚུངས་པའི་སྒྲ་སྡུད་ཀྱི་འཁོར་ལོ། །
དེང་རབས་ཁྲམ་པ་འཛོམས་སའི་མུན་ནག་གི་གཤིན་ས། །
ཤེས་བྱའི་ལམ་རྗེས་མེད་པའི་གར་ཁང་དུ་མ་འགྲོ། །
(དམའ་འབྲིང་གསུམ་པའི་འཛིན་གྲྭ་གཉིས་པ)
མ་ཡུམ།
དབང་ཕྱུགརྒྱལ།
དུས་བཞིའི་འགྱུར་ལྡོག་ལོ་ཡི་བགྲང་བྱ་ལས། །
ཨ་མའི་གནག་སྣུམ་སྐྲ་ལོར་དཀར་རྩི་བྱུག །
ཡ་ཐོད་དཔྲལ་བའི་གཉེར་མ་རེ་རེ་ལས། །
སྐྱིད་སྡུག་འཚོ་བའི་ལོ་རྒྱུས་རི་མོར་ཕབས། །
རབ་དཀར་ལྷག་བསམ་འཕྲང་ལམ་རིང་ན་ཡང་། །
ལོ་ཡི་ཕོ་ཉས་ལོ་ངོ་རེ་རེ་འཕྲོགས། །
ཞིམ་མངར་ཟས་ཀྱི་བྲོ་ལ་ཡི་ག་ལྡོག །
སྨྲ་བརྗོད་གཏམ་གྱི་བཤད་པ་སུན་པར་སྣང་། །
རྐང་བའི་འདེགས་འཇོག་མདུན་སྤོ་ནུས་པ་ཉམས། །
འཁར་བ་རྐང་བ་གསུམ་པ་ལ་བསྟེན་ནས། །
ཕྱི་ནང་ཁྱིམ་སྐོར་བགྲོད་པ་སྙིང་རེ་རྗེ། །
མ་ཡུམ་མ་སྐྱོ་བདེ་བར་བཞུགས་སྡོད་དང་། །
བུ་ཆུང་ཁོ་བོ་མ་ཡུམ་སྲོག་རྟེན་ཡིན། །
མ་ཡི་དྲིན་ལན་མྱུར་དུ་སློག་འདང་ཡོད། །
མ་བུ་ལྷན་བཞུགས་སྐལ་བ་རིང་བར་སྨོན། །
（དམའ་འབྲིང་གཉིས་པའི་འཛིན་གྲྭ་དང་པོ)
• 47 •



ཐམ་ཁའི་ཉེས་སྐྱོན།
ཡེ་ཤེས་སྒྲོལ་མ།
ཀ་ཡེ་གསོན་དང་བུ་རབས་ཚ་རྒྱུད་དག །
རྣ་བ་ཚུར་གཏོད་དུག་གི་ཉེས་སྐྱོན་བཤད། །
དུག་ནི་ཞེན་མཁན་ཀུན་གྱི་དགྲ་ཡིན་པས། །
མ་སྤྱོད་དུག་གི་ཉེས་དམིགས་ཤེས་པར་ཅིག །
དུག་འཛིན་སྐྱེ་དངོས་རིགས་ཀྱིས་གྲུབ་པ་ཡིན། །
གནོད་བྱེད་དུག་གི་ཕྲེང་མཛེས་མེ་ཏོག་དྲི། །
དབང་བོ་ཀུན་ལ་གནོད་པ་གཏོབ་བྱེད་ཀྱི། །
གནོད་བྱེད་དུག་འདི་མ་འཐེན་གྲོགས་པོ་དག །
ཡུན་རིང་དུག་གི་རིགས་འདིར་ལོབས་པ་ཡིས། །
ལུས་སེམས་ཡོངས་ལ་གནོད་འཚེ་བཟོ་བ་དང་། །
འཇིག་རྟེན་བྱ་བ་ཡོད་ཚད་འཆོར་བྱེད་ཀྱི། །
གནོད་བྱེད་དུག་འདི་མ་འཐེན་གྲོགས་པོ་ཚོ། །
མཁོ་མེད་དུག་འདི་ལོངས་སུ་སྤྱད་པས་ན། །
འཇིག་རྟེན་འདི་ནས་ནད་འབྱུང་བདེ་སྐྱིད་མེད། །
ཕྱི་མར་སོང་ཡང་སྡིག་པ་ལྡབ་འགྱུར་འཕར། །
གནོད་བྱེད་དུག་འདི་མ་འཐེན་སྤུན་གྲོགས་དག །
（དམའ་འབྲིང་གཉིས་པའི་འཛིན་གྲྭ་དང་པོ། ）
• 48 •



བོད་མིང་སྐམ་པོ་ཞིག་གིས་ཅི་ཞིག་བྱ། །
ཡེ་ཤེས་སྐྱབས།
2
4
l/2
ཚན་རིག་ལག་རྩལ་དར་བའི་གྲོང་ཁྱེར་ནས། །
དཔོན་པོ་ཚོན་པོ་གཡོ་སྒྱུ་ངོ་དགར་མོས། །
བོད་མི་ཕྱུག་པོ་ངོ་བསྟོད་གཏམ་ལ་དགའ། །
བོད་མིང་སྐམ་པོ་ཞིག་གིས་ཅི་ཞིག་བྱ། །
རིག་གནས་མེ་ཏོག་བཞད་པའི་སྐྱེད་ཚལ་ནས། །
སློབ་དཔོན་མང་པོ་ཕྱོགས་ཞེན་ངོ་ལ་དགའ། །
སློབ་མ་མང་པོ་རྣམ་གཡེང་གཉིད་ལ་དགའ། །
བོད་མིང་སྐམ་པོ་ཞིག་གིས་ཅི་ཞིག་བྱ། །
-
བཀའ་འགྱུར་བསྟན་འགྱུར་ཆོས་འབྱུང་དགོན་པ་ནས། །
བླ་གྲྭ་མང་པོ་ནོར་དང་དཀོར་ལ་དགའ། །
དགོན་བདག་མང་པོས་མཚན་དང་སྙན་གྲགས་སྒོམ། །
བོད་མིང་སྐམ་པོ་ཞིག་གིས་ཅི་ཞིག་བྱ། །
，
་
རྟ་ནོར་ལུག་གསུམ་ཁྱབ་པའི་བོད་ལྗོངས་ནས། །
སྐྱེས་པ་མང་པོ་ས་རྩོད་གྱོད་ལ་དགའ། །
སྐྱེས་མ་མང་པོ་ཁ་མཆུ་གཏམ་ལ་དགའ། །
བོད་མིང་སྐམ་པོ་ཞིག་གིས་ཅི་ཞིག་བྱ། །
བདེ་སྐྱིད་གཟི་འོད་འབར་བའི་དུས་བཟང་འདིར། །
ན་གཞོན་མང་པོ་དུ་ཆང་ཤོ་ལ་དགའ། །
• 49 •



འབྲོག་པ་མང་པོ་རང་མཚང་བརྟོལ་ལ་དགའ། །
བོད་མིང་སྐམ་པོ་ཞིག་གིས་ཅི་ཞིག་བྱ། །
（དམའ་འབྲིང་གཉིས་པའི་འཛིན་གྲྭ་དང་པོ)
ན་ཆུང་གྲོགས་པོར་ཕུལ་བའི་ཀ་ཕྲེང་།
ཆོས་བཟང་མགོན་པོ།
ཀ་ཡེ་ཉོན་དང་ཁ་ཡ་ན་ཟླ་ཚོ། །
ག་ལེར་བསྡད་ནས་ང་ཡི་གཏམ་ལ་ཉོན། །
ཅ་ཅོའི་གཏམ་དང་ཆ་ལུགས་ངན་པ་སྤོང་། །
ཇ་འཐུང་མི་འདུག་ཉ་གང་ཟླ་བཞིན་བརྩོན། །
ཏ་ལའི་འདབ་ལྟར་ཐ་སྙད་མང་པོ་སློབ། །
ད་ལྟའི་སྐལ་ལྡན་ན་ཆུང་སློབ་ལ་བརྩོན། །
པ་ཏྲ་ལྟ་བུའི་ཕ་མའི་གཅེས་ཕྲུག་ཚོས། །
བ་གམ་ཁང་བཟང་མ་འོངས་བདག་སྐྱོང་བྱས། །
ཙ་གོ་ར་ལྟར་ཚ་གྲང་མི་འཛེམ་པར། །
ཛ་ལང་དང་ནི་ཝ་མོའི་གཡོ་སྒྱུ་སྤོང་། །
ཞ་ལྟར་གཞན་བཀུར་ཟ་མར་གྲོན་ཆུང་བྱོས། །
འ་འུར་མ་གཡེང་ཡ་རབས་ཚུལ་དུ་སྐྱོད། །
ར་མ་ཇི་བཞིན་ལ་ལུང་མ་འཁྱམས་ལགས།
ཤ་ཚའི་སྙིང་གཏམ་ས་ཆ་ཀུན་ལ་བརྗོད། །
ཧ་ཧ་ཀ་ཕྲེང་ཨ་ཕའི་གཅེས་ལོར་ཕུལ། །
(དམའ་འབྲིང་གསུམ་པའི་འཛིན་གྲྭ་དང་པོ། ）
g8༣ ཏཱ ཅཆཝ༠ ཚws
པཎ%A8
ན
*
དབང་ཆེན་ཚེ་རིང་།
ཁྱོད་ཚོ་མེད་པའི་ཉིན་དེར
ང་རང་རྣམ་ཤེས་མེད་པའི་བེམ་པོ་དང་འདྲ་ལ
ཡངས་པའི་རྩྭ་ཐང་ནས་གོམ་མཚམས་བཞག་སྟེ་
• 50 •



ཁྲ་ཆིལ་ལེར་བཞད་པའི་མེ་ཏོག་ལ་བལྟ་དུས
མདང་དགུང་གི་རྨི་ལམ་དྲན་ཞིང
སྐྱོ་སྡུག་གི་མིག་ཆུ་དབང་མེད་ཤོར
རེ་ཞིག ཁྲུང་ཁྲུང་གི་སྐད་སྒྲས་
ངའི་མགོ་བོ་གྱེན་ལ་ཕྱོགས་ཤིང
ཨ་སྔོན་གྱི་དབྱིངས་སུ་བལྟ་དུས་
ཀྱེ་མ གཡའ་དག་པའི་ནམ་མཁའ་ཇི་འདྲའི་མཛེས་ལ
གྲལ་འགྲིག་པའི་ཁྲུང་ཁྲུང་དག་ཇི་འདྲའི་སྐྱིད
འདི་ནི་ལྷན་འཛོམས་ཀྱི་སྤྲོ་སྐྱིད དགའ་སྤྲོ་ཡི་གླུ་དབྱངས་ཏེ།
ངས་མིག་ཟུང་མཐོ་རུ་བཏེགས་ནས
ཁོ་ཚོ་ལ་རྒྱང་ནས་རྒྱང་དུ་སྐྱེལ་མ་བྱས
（དམའ་འབྲིང་གསུམ་པའི་འཛིན་གྲྭ་དང་པོ)
བརྡ་
ཡིག་
8
ན;ད་
1:|:
1:|:
1
ཅན
.
:
4:
::
༤ ནས
ས
་
༤
དེ་ཡང་སྙན་དེབ་དུ་བསྒྱུར་བའི《གངས་རྒྱན་མེ་ཏོག》གི་ནང་དོན་ཕུན་སུམ་་་་་
ཚོགས་པ་ཞིག་ཏུ་གཏོང་ཆེད་དག 《གངས་རྒྱན་མེ་ཏོག»ཀློག་རིན་ལྡན་པའི་དུས་དེབ་
ཆེས་བཟང་པོ་ཞིག་ཡོང་ཆེད། ང་ཚོས་སྔོན་བྱོན་མཁས་པའི་ངོ་མཚར་གཏམ་རྒྱུད་ཐུང་ངུ་
（ **# )དང་། ཁོང་ཚོའི་ཞལ་གསུང་དང་ལེགས་བཤད་ཐུང་གྲས། ད་དུང་མིང་་་་་་་
གྲགས་ཅན་གྱི་སྙན་ངག (མཛད་པ་པོའི་ལོ་རྒྱུས་གནད་བསྡུས་དང་སྦྲགས། གཞན་སྙན་ .
ངག་རིང་པོ་ཚན་བཤུས་བྱ་དགོས) སོགས་འགོད་པའི་ལེ་ཚན་ཞིག་གསར་དུ་འཛུགས་རྒྱུ་་་
ཡིན་པས། རྒྱ་ཆེ་བའི་ཀློག་མཁན་དང་སྨྱུག་ཐོགས་པ་ཚོས་དུས་ཐོག་ཏུ་འདི་རིགས་ཀྱི་་་་་
རྩོམ་ཡིག་སྣ་མང་མཁོ་སྤྲོད་བྱེད་རྒྱུར་བཀའ་དྲིན་ཆེ་ཞུ།
ཆ
28
1888
8
8
%
$
$
$
*
་:
:;;:
• 51 •



སྙན་དབྱངས་ཆུ་བོའི་བཞུར་རྒྱུན།
(རྩོམ་སྒྲིག་འགན་ཁུར་བ། དཔལ་ལྡན)
འཇིག་ཉེན་གྱི་ཚེ་རྗེ་བ་ཐོག་མ།
སྐྱབས་ཆེན་བདེ་གྲོལ། (རྨ་ཆུ)
དུས་ཚོད་ཀྱི་ནད་ཁྲིར་ཞུགས་ནས་རོལ་དབྱངས་ཀྱི་འཇིག་རྟེན་ལ་གཡེང་དུས་་་
ཕྱིར་དྲན་དང་གཏམ་རྒྱུད་མཐའ་དག་སེམས་ཀྱི་འགྱུར་བ་མཚོན་པའི་ཁ་དོག་གང་མང་་་་་་
གིས་བརླན་བྱུང་། སུས་ཀྱང་འདོར་ཐབས་བྲལ་བའི་ལོ་རྒྱུས་ཀྱི་བསླུ་བྲིད་ལན་ནམ། སྙིང་
ཉེ་བའི་མི། ཁྱོད་ཀྱི་བྲང་གཞུང་གི་ནམ་མཁའ་རྒྱ་ཆེ་བས་བདག་གིས་ཤེས་རིག་གི་སྒོ་མོ་་ ་ ་ ་ ་
ཡོད་ཚད་ཕྱེས་ཟིན། ཨ། རྨི་ལམ་དང་དད་འདུན་གྱིས་བསྒྲོན་པའི་མཆོད་མེ། ཡོལ་བའི་་
རྒྱབ་ཀྱི་བརྩེ་དུངས་དང་སུ་ལའང་མི་དབང་བའི་ཉལ་ཐའི་མེ་ཏོག སྙན་ངག་གི་སྒོམ་ཁང་་་
མདུན་དུ་རང་དབང་གིས་བཞུར་བའི་ཆུ་ཕྲན ་
—སྔོན་འགྲོའི་རོལ་དབྱངས།
ལེའུ་དང་པོ། ཕྱོགས་སོ་སོའི་ཉི་འོད། །
སྒྲོན་མེ་དེའི་ངལ་དུབ་ཀྱིས་སྐྱོ་གདུང་གཞན་ཞིག་གསལ
ཁྱོད་ཀྱི་སྡོད་ཁང་ལས་ཕུག་རོན་ཞིག་ཐག་རིང་དུ་འཕུར་དུས
ངས་རང་ཉིད་འཕྲིན་ཡིག་ཏུ་བྲིས་ཏེ་འཆི་བདག་ལ་བསྐུར་ཚར
ལུས་ངག་གི་གྲུབ་ཆ་རེ་རེ་ཡང་བསྐྱར་མིག་ཆུས་བརླན་
ལམ་བུ་ཇི་སྙེད་ཅིག་ན་བུན་དང་གཞུང་ལུགས་ཀྱིས་གཡོགས་
ངས་མིག་ཆུ་དེའི་གདུག་རྩུབ་དང་མགོ་ཁུངས་འཚོལ་དགོས་སམ
མགོ་རུས་མཁྲེགས་པོ་ཞིག་ལྟར་རང་གཤིས་ཀྱིས་སྙེམས་བཞིན་སྙེམས་བཞིན་
གློག་འོད་འོག་གི་གསེར་དངུལ་ལ་རིང་དུ་བཀྱེད་ནས་ཁུ་སིམ་མེར་བསྡད་
ཕྱོགས་སོ་སོའི་ཉི་འོད་ཀྱིས་རང་རང་གི་ལག་པ་གློད་ཅིང་
སྡུག་བསྔལ་གྱི་འཚུབ་ཆ་ཞི་བའི་ཆགས་པ་དང་དྲོད་སྣང་ངོམ
བུད་མེད་དང་གཙང་བོ་གཅན་གཟན་གྱི་ར་བར་བཀོད་པའི་ལྐོག་གྱུར་གྱི་རྐང་རྗེས
• 52.



དབྱངས་གསལ་གྱི་སྐར་ཚོགས་ཇི་བཞིན་ཞི་ཞིང་དུལ་བའི་རྨི་ལམ་
དུས་ཚོད་ཀྱི་ཐག་པ་བསྲུངས་མཁས་པའི་གློག་ཞགས་དང་དམག་འཁྲུག
ཟློས་གར་གང་ཞིག་གིས་འཁྲུབ་ཡོལ་ཕྱེ་བ་སྔ་དྲགས་པས་
ཁྱོད་ཀྱི་ངོ་གདོང་ལས་མངོན་པའི་གཡང་གཟར་ལ་མུ་མཐའ་བྲལ་
ང་ད་དུང་འདི་ལྟར་སྐོམ་གདུང་གིས་འཚོ་དོན་སུ་ལའང་མི་གསལ་
ཤེས་རིག་དང་གཏམ་རྒྱུད་ཀྱི་ཚབ་ཏུ་ཆང་རག་དང་རོལ་དབྱངས་སྤྱད་ཅིང
འཇིག་ཚར་བའི་རྩེད་ར་དེའི་ཤུལ་ཏུ་ཀེང་རུས་ཀྱི་མཆོད་རྫས་སྤུངས
ཕྱོགས་སོ་སོའི་ཉི་འོད་ཀྱིས་དུར་ཁྲོད་དེའི་བུ་སྣོད་དཀྲུགས་ཤིང
མུན་ནག་གི་སྒལ་ཚིགས་སྟེང་དུ་ལྕགས་གཟེར་ཁ་ཤས་བརྡབས
སྤྱང་ཚོགས་ཀྱིས་བརྒལ་ཚར་བའི་སྤང་ལྗོངས་དང་གསང་བ་
མཚམས་སྤྲིན་གྱི་ཐུ་བ་གཡོ་བའི་སྐྱོ་གཞས་ཟ་ཟི་
སྡོད་ཁང་ལ་བརྩེ་བ་མེད་པས་རང་ལུས་འདི་ཇི་ལྟར་སྲུང
ཤེལ་ལེབ་ངོས་ཀྱི་ཚོན་མདངས་སྐད་ཅིག་ཏུ་འགྱུར་ཙམ་བྱས་པས
ཁྱོད་ཀྱིས་ཞེ་ནོངས་པའི་ངང་ངའི་ཕྱོགས་སུ་རྒྱབ་གཟུགས་མག་མོག་དེ་བསྟན
ང་རང་གི་བསམ་བློའི་གྲུ་ངོགས་སུ་འཆམ་འཆམ་དུ་ཕྱིན་ཞིང
སེམས་ཁྲལ་དང་སྡུག་བསྔལ་མཐའ་དག་རླུང་དང་མཚོ་རླབས་ལ་སྦྱར
ཐག་རིང་གི་ལྕེབས་ཐག་དེས་ཁྲེལ་ཉམས་ཀྱིས་སུ་ཞིག་འབོད་དམ
གསེར་ཁྲི་སེར་པོར་འགོས་པའི་ཆགས་སྲེད་ཀྱི་ས་རྡུལ
བ་གླང་གི་མཇུག་མས་དཀྲོག་བཞིན་པའི་སྒྱིད་ལུག་གི་འབུ་སྦྲང
རང་གི་རུམ་ཁ་ནས་ཤི་ཞིང་སླར་ཡང་གསོན་པའི་ཕུགས་བསམ
ཐ་སྙད་ཀྱི་ཕྱེ་མ་ལེབ་མེ་ཕུང་གི་མཐའ་རུ་བྲོ་གར་ལ་རོལ
ཁྱོད་ཀྱི་རྫི་གླུས་ཞུ་བའི་རྩྭ་ཟིལ་ཐིགས་པ་འགའི་ཆེད་དུ་
ཡུལ་གྱར་བ་དག་གིས་ཕྱི་མིག་རེ་རེ་བལྟས
ཕྱི་མིག་རེ་རེའི་འགྱུར་ཁུག་གིས་བདག་ཡིད་ལ་ན་ཟུག་རེ་རེ་བསླངས
ཕྱོགས་སོ་སོའི་ཉི་འོད་ཀྱིས་སྦྲ་ནག་དེའི་གློ་སྙིང་གསལ་ཞིང
ཇག་དཔོན་ཞིག་ཀུན་སྤྱོད་ཀྱིས་དོར་བའི་བརྒྱུད་རིམ་ཡང་ཞིབ་ཏུ་ངོམ
ཉུང་དྲགས་པའི་རྩེད་མཚར་དང་ཉུང་དྲགས་པའི་ང་རྒྱལ་གྱི་རྐྱེན་གྱིས
སྨུག་པའི་གསེབ་ནས་ལེགས་བཤད་ཀྱང་མང་པོ་བོར་ཟིན
རལ་གྲི་དང་སྤོབས་པ སྒྲོན་མེ་དང་སྤོབས་པ ཚེ་སྲོག་དང་སྤོབས་པ་
དམིགས་ཡུལ་གྱི་རི་བོའི་རྩེ་ལ་དར་ཆ་གསར་བ་ཞིག་ལྷབ་ལྷུབ་གཡོ་མོད
རྒན་པོ་ཚོ་སོང་ཤུལ་གྱི་མེ་ཏོག་རྙིད་པོ་དེར་འདབ་མ་ཇི་ལྟར་རྒྱས
• 53 •



-
ཏག་ཏག་དུས་འདི་ལ་དམྱལ་ཁམས་ཞེས་པའི་རྩེད་ར་དེའི་སྒོ་མོ་ཕྱེ་ཞིང
མི་རེ་རེའི་མིག་ཟུང་གི་སྒེའུ་ཁུང་ཕྱི་རུ་བ་མོ་སྲབ་བུ་རེ་ཆགས
རྐང་གླིང་གིས་བསུས་པའི་གླུ་སྐད་ལ་ཚད་མེད་པའི་བརྩེ་བ་ལྡན
གོམས་སྲོལ་གྱི་གླ་བ་ནགས་ཚལ་གཞན་ཞིག་ལ་བྲོས
གཏམ་གླེང་གི་ཚག་སྒྲའི་ཁྲོད་ནས་ཨུ་ཚུགས་ཀྱིས་སྡོད་ཀྱིན་སྡོད་ཀྱིན
ང་རང་ལོངས་སྤྱོད་ཀྱིས་དབུལ་བ་བཞིན་སྨྲ་བ་མེད་པར་ལུས
ཕྱོགས་སོ་སོའི་ཉི་འོད་ཀྱིས་ནེའུ་གསེང་གི་སྐྱེ་རྒྱུན་བཅད་ཅིང་
ཆང་རག་གི་མཛེས་པར་རྒོལ་བའི་ཐལ་རྡུལ་བར་མེད་གཙུབས
ལེའུ་གཉིས་པ། མི་རབས་སྔོན་མ།
གཏམ་གླེང་གི་གཙང་ཆུས་འཕེལ་བའི་བྲང་ཁོག་གི་རྒྱ་མཚོ་རེ་རེར་རྦ་རླབས་རྒྱས
ལྷོད་ཆགས་པའི་གྲུ་གཟིངས་སུ་འདོད་སྲེད་དང་རྨི་ལམ་སྤུངས་ཡོད་པས
དེད་དཔོན་དེའི་བློ་རིག་གིས་འཁོར་འབངས་ཚོའི་ཤི་གསོན་མཚོན་ཡོད
ཁྱོད་ཀྱི་བླ་ཤིང་དང་ཁྱོད་ཀྱི་དམ་ཚིག ཁྱོད་ཀྱི་བསང་མེ་དང་མཉམ་དུ་འབར་བའི་
ལྷ་དང་དཔའ་བོ་གཞན་དག་གི་མིག་ཟུང བརྩེ་དུངས་ཀྱི་ཉམས་ཉེས
རི་རབ་ཀྱི་འཇིགས་སྐྲག་ཞི་བའི་གླུ་སྐད་ལ་རྫོགས་མཐའ་བྲལ
སྦྲ་ཕུག་གི་མཆོད་མེ་ཁྲག་དང་ཁོང་ཁྲོས་སྦར་དུས།
བོའུ་སྐད་དང་སྐར་མདས་ཐག་རིང་གི་དག་ཞིང་མི་གླེང
ཚེར་སྡོང་གི་ཚལ་དུ་ཞག་གཅིག་གི་དམག་སྒར་བཏབ་པས་
ལས་སྐལ་གྱི་མཛའ་མོ་ཟླ་འོད་ཀྱི་ཡན་ལག་ལ་འཁྱུད་
རིགས་རྒྱུད་ཀྱི་དགུ་ཚིགས་གཞིས་ཁྱིམ་གྱི་ནམ་མཁའ་དང་བྲལ
སྐྱོ་གཞས་མི་གཏོང་བའི་ཁེར་རྐྱང་གི་ཕྱུགས་ར་སུ་ལ་བཅོལ
གྲོག་རོང་གིས་ཁྱུར་མིད་དུ་བཏང་བའི་གཡུ་བྱུར་གྱི་བང་མཛོད་ཇི་བཞིན
རྒྱུ་སྐར་དང་བརྩེ་བ་ལྐོག་གཡོའི་ཉི་འོད་ལ་ཐིམ
ངག་མི་སྨྲ་བའི་གཡང་གཟར་དང་མ་འོངས་པའི་གློག་སྒྲོན
བྲེལ་འཚུབ་ཀྱིས་འཁྱུག་བཞིན་པའི་གློག་དམར་གྱི་རོལ་རྩེད
ལམ་དེ་སྐྱོ་གདུང་གིས་བསླེས་པའི་ལྕེབས་ཐག་ཅིག་ཡིན་ན་
རྟ་མཆོག་གི་སྒལ་བར་ཕབ་པའི་རྨ་ཁ་སོས་ཐབས་བྲལ
ཞིབ་ཚགས་ཀྱིས་བརྐོས་པའི་ལེགས་བཤད་ལས་ཚག་སྒྲ་མཆེད
ཁྱོད་ཀྱི་ཤ་ཁྲག་གི་མཁར་རྫོང་དང་དེའི་བརྗིད་རྔམ་གྱི་མདུན་དུ
སྟོན་ཀ་གློ་བུར་སླེབས་ཤིང་མེ་ཏོག་གི་དྲི་བསུང་ཉམས་དུས
ཁྲུང་ཁྲུང་གི་གཤོག་རྡང་གཏོར་བའི་མདའ་མོ་ཆར་ལྟར་བབས་སྐད་
• 54.



གཏམ་རྒྱུད་ཁྲོད་ཀྱི་དཔལ་འབར་དེ་ཡུལ་ཕྱོགས་གང་དུ་གསལ
གོ་ཁྲབ་ཀྱི་ཨ་ལུང་འཐོར་བའི་ཡུལ་ལྷ་འཁྱམ་པོ་ཡ་
མཚོ་མོ་རྨས་མ་དེར་ལྷ་སྲས་གསར་བ་སྦྲུམ་བཞིན་པའི་སྒང་ལ
རྩྭ་སྐྱའི་གསེབ་ཏུ་སྡུག་བསྔལ་གྱི་ཤུགས་གླུ་ཐིམ་ཞིང
དམག་དཔོན་དེའི་མིག་ལྕིབས་དུས་ཚོད་དང་ཕམཁས་གཟིམས་སོང
དབུལ་ཕོངས་ཀྱི་རྐྱེན་པས་ཁྱོད་ལ་འགྱོད་གདུང་ཡང་མེད་ན་
དར་ལྕོག་གི་ནགས་ཚལ་བརྒྱུད་དུས་སྐོམ་གདུང་ཞིག་ཚོར་རམ
ཁྱིམ་རྒྱུད་ཀྱི་ནོར་བུ་དང་ཤེས་རིག་གི་སྒྲོན་མེའི་རྒྱབ་ཏུ
དྲོད་མ་ཡལ་བའི་ཐབ་རྡོས་ཁྱོད་ལ་མི་སྐད་སྨྲ་ངེས
“བདག་གི་ཁྲེལ་གཞུང་ཆེ་བའི་བཟའ་མི་ཚོ་གནས་གང་དུ་སྤོས་སོང”
དྲི་བ་འདིའི་མཇུག་ཏུ་འབུ་སྦྲང་གི་འདུ་འགོད་འཁྲིགས་ཤིང
མཆོད་སྟེགས་སུ་བཤམས་པའི་ཞལ་ཐང་ལས་རྒྱུས་མེད་ཀྱི་ངོ་གདོང་ཞིག་མངོན་
ཁྱོད་ཀྱིས་ཁ་ཕྱིར་འཁོར་དུས་འཇིག་རྟེན་ཡང་ཁོང་དུ་ཆུད་མོད
མཚམས་སྤྲིན་གྱི་ཆགས་པ་མྱོང་བཞིན་ཡིད་སེམས་སྨྲེང་བས་ཁེངས་，
རྒྱུད་མངས་ཀྱི་སྐུད་པ་རེ་རེས་སྡུག་བསྔལ་ལ་ཚོས་ཁ་ཕབ་པས
ལྕགས་ཟམ་གྱིས་བསླངས་པའི་དོག་པ་དག་ཇི་ལྟར་སེལ་
མཚན་མོ་ཨ གནམ་སའི་རྒྱ་ཁྱོན་ཁེབས་པའི་ཤེས་རིག་གི་ཡོལ་བ་
སྤྲོ་སྣང་གི་ཆུ་ཐིགས་ལག་མཐིལ་ནས་གློ་བུར་ལྷུང་རྗེས
མགྲིན་པ་དང་སྨྲ་ལྕེས་ལོངས་སྤྱོད་ཅི་ཞིག་བསྒུག་དགོས
ཉམ་ཐག་པའི་ལྐོག་གྱུར་གྱི་ངང་དུ་འདས་པའི་ཁ་སང་
རྡོ་རིང་བཞིན་བརྟན་ཞིང་བརླིང་བའི་བསམ་བློའི་ཕོ་བྲང
ཡོད་ཚད་ཀྱི་རིན་ཐང་སླར་ཡང་སྔོག་པའི་ཤེས་རབ་ཅིག་འཁྲུངས་རྗེས
ཁྱོད་ཀྱི་དུར་ཁྲོད་དང་གཡུལ་ས་ཁ་བ་མཐུག་པོས་གཡོགས་ཆོག་
ས་རྡུལ་དང་ཆར་བའི་ཁྲོད་ནས་བདག་ཀྱང་ལམ་ལ་ཆས་ཤིང
ཁྱོད་ཕྱོགས་ཀྱི་མེ་ཕུང་མཐོང་ཐེངས་རེར་རང་ཉིད་ལ་ལེ་བདའ་བྱས་
སློབ་གསོ་ཡི་འོབས་དོང་བརྒྱུད་ནས་རང་གཤིས་ཀྱི་ཐང་སྟོང་བརྒལ་དུས་
སྙིང་ཁོང་གི་ན་ཟུག་ལས་འོད་སྣང་གི་ཟེགས་མ་འཕྱོ་བས
ཁྱོད་ཀྱི་ཕྱིར་ཏུ་ངས་རང་ཉིད་ལ་བཟོ་བཅོས་བྱེད་འོས་
ལེའུ་གསུམ་པ། དབུལ་ཕོངས།
ཁྲོམ་སྲང་ནས་རྙེད་པའི་དངུལ་ལོར་དང་སྨུག་པ་ཇི་བཞིན
ཁྱོད་ཀྱི་མིག་ཟུང་གི་ཁ་དོག་གློག་འོད་ཀྱི་འོག་ཏུ་ཡང་ཡང་འགྱུར
• 55 •



བ
ཆགས་སྲེད་ཀྱི་རྫས་སྔགས་ལྟ་བུའི་ནས་ཆང་དང་རོལ་དབྱངས་
བུད་མེད་ཀྱི་ནུ་འབུར་རོལ་རྗེས་ཡང་ཡང་མྱོང་འདོད་སྐྱེས
རྒྱུ་རྐྱེན་ཅི་ཞིག་གིས་ང་ཚོའི་འཆར་གཞི་གྲོང་ཁྱེར་དང་སྡུག་བསྔལ་ལ་ཕྱོགས་ཤིང
གླེགས་བམ་ངོས་ཀྱི་ལུང་བསྟན་དག་རེ་རེ་བཞིན་མི་གཙང་བར་གྱུར
མཚམས་དང་མཚམས་སུ་དྲན་པའི་ལག་ཟུང་དང་ཁ་པར་གྱི་སིལ་སྒྲ
གྱང་ངོས་སུ་སྦྱར་བའི་བརྡ་ཁྱབ་དང་ཚོང་དཔོན་དེའི་རྨི་ལམ་
མངོན་སུམ་མཐའ་དག་རྩྭ་རྩེའི་ཁ་བ་བཞིན་ཞི་རྗེས
ངལ་རྩོལ་བ་ཁྱོད་ཀྱིས་ད་དུང་ཅི་ཞིག་ལ་བསྒུག་ཡོད
ལྷུང་བཟེད་ཀྱི་ནང་དུ་དངུལ་ལོར་གྱི་སིལ་སྒྲའང་མ་འཐོར
ཀླད་རྩའི་སྦུབས་སུ་ཤེས་རབ་ཀྱི་གློག་ཞགས་ཀྱང་མ་འཁྲུག
གློ་སྙིང་གི་མཚམས་སུ་ཁོང་ཁྲོའི་རྦ་རླབས་ཀྱང་མ་འཕྱུར
སྤྱིར་བཏང་གི་མི་ལྟར་གཏམ་ཉོག་གི་ཡུལ་ལྗོངས་ལ་གཡེང་དུས
ངོ་གདོང་ནི་རྔོན་པ་གང་རུང་གི་མེ་མདའི་སོ་ཁུང་ནས་མངོན་ཡོང་མོད
གློ་བུར་དུ་བོར་ཡང་ཕངས་སེམས་སམ་འགྱོད་པ་ཅི་ལ་ཡོད
ཁྱོད་དམ་ཡང་ན་ཤ་ཁྲག་གི་བཙན་རྫོང་སྟེང་དུ་དར་ཆ་བཙུགས་པའི་དམག་མི་
ནམ་ཡང་དབུལ་ཕོངས་ཀྱི་ངང་ནས་གཞན་གྱི་དུར་ཁྲོད་དུ་མྱུལ་ཞིང
སྦྲ་ནག་སྟོང་བ་དེའི་ནང་ནས་ནོར་བུ་གཞན་ཞིག་རྙེད་པར་བསྒུགས
ནམ་མཁའ་ཡང་སྲེག་པའི་བསང་མེ་དེ་སྦྱར་ཆེད
བསམ་བློ་དང་འབྲུ་ཤུག་ཕྱོགས་གང་རུང་ནས་རྙེད་ཀྱང་རུང་མོད
ཆུ་མིག་དྭངས་མོ་དེ་རྙོག་དུས་མིག་མཐའ་མཆི་མས་སྐོར་དོན་ཅི་ཡིན
ད་ལྟ་ཇག་དཔོན་དེར་དབང་བའི་རྫོགས་ལྡན་གྱི་དུས་སྐབས་ཚར་ཟིན་ལ་
དྲེལ་ཆུང་གིས་བརྒྱན་པའི་ཚོང་དྲེལ་དག་ཀྱང་གནས་འདིའི་བདག་པོར་གྱུར་ཟིན་
ཅི་ཞིག་འཇའ་ཚོན་བཞིན་ཡལ་ཞིང་སླར་ཡང་འཇའ་ཚོན་བཞིན་ཤར་དུས
ང་ཚོའི་ཁུ་ཁྲག་གི་དྭངས་མ་འཕྲུལ་ཆས་ཀྱི་སོ་བར་དུ་ཐིམ་ལ།
ལྷ་ཚོགས་ཀྱི་འོད་སྣང་གསལ་བའི་དཀྱིལ་འཁོར་ཡང་གློག་བརྙན་གྱི་ཡོལ་བས་བསྒྲིབས་
ཧམ་སེམས་དང་ཞི་བདེ་མཚོན་པའི་ལྐོག་གཡོ་ཅི་ཡང་མེད་པར
ཤིང་སྡོང་སྒུར་བོ་རེའི་གམ་ནས་ཁེར་རྐྱང་དུ་ཆང་རག་འཐུང་དུས
ཁྱོད་ཀྱིས་རང་ལ་འདྲི་མྱོང་ངམ“ཁྱོད་རང་སུ་ཡིན་”
རིགས་རྒྱུད་ཀྱི་རྩད་པ་སློག་པའི་སྤོབས་པ་སུ་ལའང་མེད་ན
མི་ཚོགས་འདུ་ས་ནས《ལང་ཚོའི་རྦབ་ཆུ》གྱེར་འདོན་བྱ་དགོས་དོན་ཅི་ཡིན
སྨུག་པ་ལྟ་བུའི་བརྩེ་དུངས ཆར་སྤྲིན་ལྟ་བུའི་བརྩེ་དུངས
བ
སྒྲི
• 56 •



དངུལ་ལོར་གྱི་ཕྱོགས་ངོས་གང་ཡང་ཡིན་འོས་པའི་བརྩེ་དུངས
བརྩེ་དུངས་བེད་སྤྱད་ནས་ཁྱོད་ཀྱི་ཤ་ཁྲག་ལོངས་སུ་སྤྱོད་སྐབས་
འབུ་སྦྲང་གི་རང་དབང་ལྟ་བུའི་བདེ་སྐྱིད་ཅིག་རྙེད་འོངས
བརྩེ་དུངས་ཀྱི་སྒྲོན་མེ་གཟིམས་རྗེས་བདག་གིས་ཁྱོད་ཉིད་དྲན་སྲིད་ཅིང
«རོ་སྒམ་དང་དེའི་ནང་གི་ཆང»ཞེས་པའི་སྐོར་ཡང་བརྗེད་མི་སྲིད
ཁྱོད་ལ་མཁོ་བའི་འབྲུ་རིགས་མཐའ་དག་རུལ་སུངས་སུ་གྱུར་ཞིང
ཁྱོད་ཀྱིས་བྲིས་པའི་གསར་འགྱུར་ཡོད་ཚད་གད་སྙིགས་སུ་ཐིམ་རྗེས
སྐམ་མེད་པ་ནི་ཁྱོད་ཀྱི་མཆུ་སྒྲོས་དང་རྙིད་མེད་པ་ནི་ཁྱོད་ཀྱི་མཚན་མ་སྟེ་
ནད་ཡམས་ཤིག་གང་སར་མཆེད་ནས་སྤང་རི་དག་སྐྱ་བོར་འགྱུར་བའི་བར་དུ་
ཁྱོད་ཀྱི་ང་རྒྱལ་དང་ཁེངས་དྲེགས་ཀྱིས་ཁྱོད་རང་ཉིད་རྩ་མེད་དུ་གཏོང་ངེས
ཕམ་ཉེས་མཐའ་དག་གི་རྗེས་སུ་སྤུང་མོ་ཚོས་མཉམ་གཅིག་ཏུ་ངུ་ཟུག་བྱེད
སྐར་མདའ་རེ་ཡལ་རྗེས་གངས་རིན་པོ་ཆེས་མིག་ཆུ་ཕྲན་ཙམ་གཏོང
བཞུར་གྱིན་པའི་རྨ་ཆུ་སྡུག་བསྔལ་གྱི་ས་རྡོས་གཡོགས
ཟམ་པ་བརྒལ་མཁན་གྱི་སྐྱེ་བོ་དེས་གློ་བུར་ཏུ་ཕྱི་མིག་ཅིག་བལྟས
བཙན་རྫོང་དེ་རྩྭ་ཡེ་སྤྱིལ་བུ་བཞིན་འཐོར་བ་ཕྱོགས་བཞིའི་རླུང་གིས་ཁྱེར
ཨ དབུལ་ཕོངས་ཀྱི་ཤེས་རབ་དང དབུལ་ཕོངས་ཀྱི་མིག་མདངས
དབུལ་ཕོངས་ཀྱི་ཁ་དོག་མཚོན་པའི་ཕོ་མོའི་འབྲེལ་བ་
་ ལེའུ་བཞི་བ། ངོ་གདོང་མང་པོ།
གཡང་གཟར་དེས་ཁྱོད་ལ་བྱུ་རུའི་གླིང་ཕྲན་འགྲིམ་པའི་གོ་སྐབས་མེད་པར་བཏང
གཞན་གྱི་སྡོད་ཁང་དུ་ཨུ་ཚུགས་ཀྱིས་འཛུལ་ཏེ་འཆི་བ་དྲན་པའམ
དཔྱངས་ཟམ་གྱི་སྣེ་ནས་ཉམ་ཆུང་ངང་འགྲུལ་བཞུད་པ་དག་ལ་ལྟ་བ་
ཡང་ན་བསྟོད་ཚིག་གིས་བསླེས་པའི་མེ་ཏོག་གི་མགུལ་རྒྱན་ཞིག་འདོགས་པ་
ལས་ཀ་གང་ཞིག་གིས་ཀྱང་ཁྱོད་མདུན་དུ་སྨུག་པ་དང་མུན་ནག་བསུ་བས
རང་ཉིད་ཚོང་རྫས་སུ་འགྱུར་བའི་གོ་རིམ་ལ་ཇི་ལྟར་དཔྱད
བུ་མོ་དེ་གར་སྟེགས་ནས་ཐེངས་འགར་ངུས་རྗེས་གནས་ཡུལ་དུ་སོང་ཞིང
གྲོགས་པོ་དེ་ཆང་ཁང་ནས་ཐེངས་འགར་བཟི་རྗེས་གཞན་ཡུལ་དུ་འགྲིམ་སོང
ཁྱོད་ཀྱིས་ད་དུང་ཡང་ངོ་གདོང་མང་པོ་ཞིག་སྐར་ཚོགས་བཞིན་མཐོང
རོལ་དབྱངས་དང་མཉམ་དུ་འཕུར་གྱིན་པའི་ཕྱེ་མ་ལེབ་
ཚེར་སྡོང་གི་ཚལ་དུ་བཏབ་པའི་ཤེས་རིག་དང་དུག་གི་ས་བོན་
བར་སྣང་ལ་ཡང་ཡང་ལྡང་བའི་ལུང་བསྟན་རྫུན་མ་
བཟོད་དཀའ་བའི་མནར་གཅོད་དག་གཞུང་ལུགས་སུ་ཇི་ལྟར་འགོད
• 57 •



སྡུག་བསྔལ་གྱིས་བསླངས་པའི་ཟིང་ཆ་ཞི་འཇགས་སུ་གཏོང་དུས
སྒོ་མདུན་དུ་དཔྱངས་པའི་ལྕགས་ཟུས་བརྩེ་བ་དྲན་ནམ
སྡོམ་སྐུད་ཀྱི་དྲ་བས་གཡོགས་པའི་སྒོམ་ཁང་ལྟ་བུའི་
མིག་ཟུང་གི་རྒྱལ་མོས་སྔར་སོང་གི་ལོ་རྒྱུས་ཀྱང་མི་མཐོང
ཁྱོད་ཀྱིས་ཆུང་མ་དུག་སྦྲུལ་དུ་བསྒོམས་རྗེས་ངུ་སྐད་གསར་བ་བསླབས་ཤིང
བུ་ཆུང་གི་བགྲོད་ལམ་སྟེང་དུ་གཏམ་རྒྱུད་ཀྱི་ཐིག་རིས་བྲིས
སྦྲ་ནག་གིས་ཕམ་པར་བཏང་བའི་དུས་ཚོད་རང་གནས་སུ་གནས་
ཉི་འོད་འོག་གི་དུས་ཚོད་འབྱིད་དཀའ་བའི་དུ་དྲེག་གིས་ཟིན
རྩྭ་སྐྱ་དང་འཆར་གཞི་གཡོགས་པའི་ཁ་བ་ཡོངས་སུ་ཞི་རྗེས
རྫོགས་མཐའ་བྲལ་བའི་ངང་ངུར་སྐབས་ཤིག་གི་དུས་སྟོན་ལ་རོལ
བག་ཕེབས་ཀྱིས་ནོར་ལུག་འཚོ་བའི་རང་དབང་སུ་ལའང་མེད་པས
བརྙན་འཕྲིན་གྱི་པར་སྒོས་མི་གཤིས་ཀྱི་གཙང་ཆུ་རྙོག་པོར་བཏང
གློག་རྫས་ལས་དྲངས་པའི་སྡོམ་ཚིག་དག་གསལ་ཙམ་བྱེད་དུས
གྲུ་ངོགས་དེར་རེ་འདོད་ཀྱིས་ཕྱུག་པའི་རྡོ་བ་གྲངས་མེད་སྤུངས་སམ
ལུས་པོ་འཁྲུད་ཀྱིན་འཁྲུད་ཀྱིན་ནང་སེམས་ཀྱི་བརྩེ་བ་ཉམས་ཤིང
ལྟད་མོར་གཡེང་གིན་གཡེང་གིན་ཕོ་གཤིས་ཀྱི་ཁེངས་པ་རྒུད་འགྲོ
པོ་ཏཱ་ལ་བཞེངས་མཁན་གྱི་སྐྱེ་བོ་དེ་ལོ་རྒྱུས་ལས་གློ་བུར་སད་སྲིད་ན་
ཁྱོད་ལ་འདྲི་ཚིག་དང་ལེ་བདས་བཟོས་པའི་མདའ་མོ་འདི་ལྟར་འཕེན་ངེས་ཏེ།
“རོ་སྒམ་བཟོ་བྱེད་ཀྱི་ཤིང་ལ་གཙང་སྦྲ་བྱེད་དགོས་པ་དྲན་ནམ
ཟིང་ཆ་སློང་བྱེད་ཀྱི་སྨྲ་ལྕེར་དུག་གྲིབ་ཕོག་ཡོད་པ་དྲན་ནམ
གཡུལ་ས་རེ་རེའི་ངུ་སྐད་ཀྱི་རྗེས་སུ་སྙན་ཚིག་གི་རྩྭ་ལྗང་སྐྱེས་མྱོང་བ་དྲན་ནམ”
ཁུ་སིམ་པའི་ལྷན་སྐྱེས་ཀྱི་ཤེས་རབ་འབྲོང་གཡག་ཚོའི་འཆི་བ་དང་མཚུངས་
བརྩོན་སེམས་ཀྱི་རྡུལ་ཆུ་གང་སར་འཐོར་ནས་ས་གཞིའང་བརྩེ་བས་ཁེངས་མོད
བསོད་ནམས་དང་ལོངས་སྤྱོད་མཐའ་དག་གི་དྲོད་སྣང་ཡལ་བའི་སྔ་ལྟས་སུ་
ཁྱོད་ཀྱིས་ད་དུང་ཡང་ངོ་གདོང་མང་པོ་ཞིག་སྐར་ཚོགས་བཞིན་མཐོང
ཁེར་རྐྱང་དུ་མལ་ཁྲིར་ཞུགས་ནས་ཆང་རག་འཐུང་བའང་ལོག་སྤྱོད་ཅིག་ཡིན་ན་
མུན་ནག་གིས་བསླངས་པའི་ཆགས་པ་དང་བདེ་བ་ཇི་ལྟར་འདོར
ཁྲོམ་སྲང་རེའི་གྲུ་ཟུར་ནས་བུད་མེད་ཀྱི་གོམ་སྒྱུར་བསྒུགས་ནས
དུར་ཁྲོད་རེའི་དཀྱིལ་དབུས་ནས་སང་ཉིན་གྱི་རྨི་ལམ་བཙལ་ནས་
ཞིང་ས་རེའི་མཐའ་འཁོར་ནས་འབྲུ་རིགས་ཀྱི་བསུང་ངད་མྱང་ནས
ཁྱོད་ཉིད་ཕ་ཡུལ་དང་རྩེད་ར་དོར་བའི་ངལ་རྩོལ་བ་ཞིག་ཏུ་གྱུར་རམ
• 58 •



མཚམས་སྤྲིན་དང་ལྷ་སྒྲུང་གཅེར་བུར་བུད་ནས་ཁྱོད་ཀྱི་བསམ་བློར་འཐམས
ཐག་རིང་གི་གླིང་ཕྲན་དེ་དུས་རབས་ཀྱི་ཡོལ་བས་བར་མེད་སྒྲིབ་
ཕྱེ་མ་ལེབ་དམར་པོ་ཞིག་རྒྱལ་སྲས་ཀྱི་ནད་ཁྲིའི་མཐའ་རུ་འཕུར
སྒེའུ་ཁུང་ཕྱེས་ཟིན གསང་བ་མཚོན་པའི་སྒོ་མོ་ཡོད་ཚད་ཕྱེས་ཟིན
རིགས་རྒྱུད་ཀྱི་སྐྱེད་ཚལ་ཆེན་པོའི་བརླ་སྒོའང་ཕྱེས་ཟིན
ངོ་གདོང་མང་པོར་ཕོག་ཐུག་གཏོང་བཞིན་ཁྱོད་ཉིད་གང་དུ་འགྲོ
ལེའུ་ལྔ་བ། སྙན་ངག་ཉམས་ཚུལ།
དྲག་ཆར་གྱི་འཇིགས་པ་ཐེངས་འགར་བསྟུད་མར་བྱུང
སྒོ་མོ་འབྱེད་འདོད་མེད་པའི་རྐྱེན་གྱིས་ཁྱོད་རང་སུན་སྣང་ལས་རྒྱལ
ཕྱི་རོལ་ཏུ་དུག་གི་མེ་ཏོག་བཞད་ཅིང་དྲི་བསུང་བར་སྣང་དུ་ཁྱབ་པའི་སྐབས་སུ་
གློག་སྒྲོན་དང་དཔེ་དེབ་ལས་ཀྱང་ཚོར་བ་སྣ་ཚོགས་རྙེད་ཡོང
དུ་རྡུལ་ཁྲོད་གཏན་དུ་གཟིམས་ཚར་བའི་མེས་པོའི་མིག་ཟུང
ཁྲག་ནག་གིས་བླུགས་ཤིང་རོལ་དབྱངས་དང་འགྲོགས་པའི་མཆོད་མེ་
དགེ་སྡིག་གི་རྦབ་ཆུས་སྐོར་བཞིན་པའི་དུས་ཚོད་ཀྱི་ཆུ་འཁོར
འདི་དག་ཡོད་ཚད་མི་སྲོག་གཅོད་བྱེད་ཀྱི་མུན་ནག་ཡིན་ནམ
གཏམ་རྒྱུད་ཁྲོད་མཚམས་མེད་པར་ཁ་བ་འབབ་བཞིན་ཡོད
ཁ་བའི་རྐྱེན་གྱིས་རོལ་དབྱངས་ལས་གྲང་ངར་ལྡང་ལ
བརྩེ་དུངས་ལ་གོམས་པའི་ན་ཆུང་མ་སྙན་ངག་པའི་དུར་ཁྲོད་དུ་ལུས
རང་སེམས་ཀྱི་འཕར་སྒྲ་འཇགས་པས་ཁྱོད་ཀྱིས་བསམ་གཞིགས་ཀྱང་མི་ཕོངས་
མེ་ལོང་དང་གཟུགས་བརྙན་གྱི་བར་དུ་ཤེས་རབ་བཙིར་དུས
མེ་དཔུང་གི་རྒྱུ་རུ་འོས་པའི་རྣམ་ཤེས་ལ་མནར་གཅོད་ཐེབས་
སྒེའུ་ཁུང་ལས་གྲགས་པའི་ཚག་སྒྲར་ཡང་བསྐུར་ཉན་པས
རྣ་བ་ནི་སྟོན་དུས་ཀྱི་མེ་ཏོག་ཅིག་ལྟར་སད་ཀྱིས་བཅོམས་སྲིད
ངོ་ཚ་དང་འགྱོད་གདུང་སྐད་ཅིག་མའི་རིང་གི་སྤོབས་པ་
འཇིག་རྟེན་གྱི་སྙིང་བོ་ལས་བཞུར་བའི་ཁྲག་ཐིགས་
འདི་དག་གིས་ཁྱོད་རང་བྲན་གཡོག་བཞིན་ཕྱི་རོལ་ཏུ་ཁྲིད་ཅིང
རྐང་རྗེས་བསུབ་བྱེད་ཀྱི་རླུང་འཚུབ་ཀྱང་མྱུར་བར་བསུས་
བྱེ་ཐང་ཁེར་རྐྱང་དེ་དོན་དུ་ཁྱོད་རང་གི་འཆར་གཞི་ཡིན
ལེ་བདའ་བྱེད་མཁན་གྱི་གྲོགས་པོ་དེ་ཆང་ཁ་ནས་ཤི་བས
མདུན་ཕྱོགས་ཀྱི་དར་ལྕོག་དེས་ཚད་མེད་པའི་བརྩེ་བ་མཚོན་ཡོད
“འདི་ནི་ཅ་ཅོའི་ཀློང་གི་སྐྱོ་ཉམས་ཆེ་བའི་ངོ་གདོང་ཞིག་སྟེ
• 59 •



རིགས་རྒྱུད་ཀྱི་སྐྱེད་ཚལ་ཆེན་པོས་བཟོ་བཅོས་བྱེད་འོས”
“འདི་ནི་ཆེས་མཐའ་མའི་རྒྱལ་ཁ་དང་ཆེས་མཐའ་མའི་འོད་སྣང་སྟེ་
འཕྲུལ་རྫས་ཀྱི་ཟིང་ཆའི་ཁྲོད་ནས་གཏན་དུ་མི་སྣང་བར་འགྱུར་སྲིད”
ཁ་བརྡ་དེའི་རྐྱེན་པས་ཁྱོད་ཉིད་སྡུག་བསྔལ་དང་བརྩེ་བས་དབུལ་ཞིང
སྤྲང་ལྟོགས་ཀྱི་གྲས་སུ་ཞུགས་ནས་རང་ཁྱིམ་ལ་ལོག་འདོད་མེད་པར་གྱུར
ཁྱོད་ཀྱི་ཡན་ལག་རེ་རེའི་སྟོབས་ཤུགས་ཀྱང་ཡོངས་སུ་ཟད་དུས
སྲང་ལམ་ན་ལེགས་བཤད་རྣམས་རླུང་གིས་འཁུར་ལ
ཁ་པར་ཕ་རོལ་གྱི་སྐད་སྒྲའང་གློ་བུར་འདར ད་དུང
མཚམས་སྤྲིན་དང་ལུག་ཁྱུ་སྟོང་བསམ་གྱི་བར་སྣང་ནས་ཡལ་ཞིང
གློག་དམར་གྱི་གར་སྟབས་ལྟད་མོ་བའི་མཐོང་ལམ་དང་བྲལ
ཁྱོད་ཀྱིས་རང་གི་ཉེས་སྐྱོན་དག་གཞན་ལ་གླེང་བར་མི་སྤོབས།
བྱིས་པ་ཚོའི་རྩེད་རའང་འདོད་ཆགས་ཀྱིས་ཡོངས་སུ་བསྐོར་བས་
ལམ་ཕྲན་རེར་ཞུགས་པ་ནས་ཕ་ཡུལ་དང་ཡུལ་སྐད་བརྗེད་ངེས
རི་དྭགས་རྣམས་ཡུལ་བྱོལ་དུ་བྲོས་ནས་གནམ་མཐའི་བར་དུ་སླེབས
རེ་སྒུག་བྱེད་མཁན་ཚོའི་རྨི་ལམ་དངངས་སྐྲག་ཁོ་ནས་ཟིན་
རྩྭ་ལྗང་གི་ཟིལ་བ་སྐམ་ནས་སྐྱེད་ཚལ་ལ་སྐྱོ་ཉམས་ཤར
ཁྱོད་ཐེ་ཚོམ་གྱི་ངང་དུ་མི་ཡི་རྗེ་དཔོན་ལ་བཅར་རམ
ཀུན་སྤྱོད་ཀྱི་ལྕགས་ར་ལྷ་ཡུལ་ལ་རྒྱང་དུ་བཀྱེད་ཀྱང
རི་རྩེའི་སྤྱང་ཀི་ད་དུང་ཤ་གསར་བར་ཆགས་ཡོད
ཕོར་བའི་ནང་གི་སེར་སྣ་ལ་རྩོད་པ་ཡོངས་སུ་རྒྱས་
ངལ་རྩོལ་བའི་ལག་ཟུང་ལྕགས་སྒྲོག་གིས་དམ་དུ་བཟུང
སྡོད་ཁང་གི་ཕུག་ཏུ་སྐྱབས་བཅོལ་སའི་སྟོན་པ་མེད་པས
རང་སྲོག་གཅོད་འདོད་ཀྱི་བསམ་བློར་རྒྱབ་སྟོན་བྲལ
དེ་ལྟར་འུར་ཟིང་གི་ཁྲོད་ནས་སྙན་ངག་ཉམས་བཞིན་པའི་སྒང་ལ་
ཁྱོད་ཀྱང་བེའུ་ཞིག་ལྟར་གོ་མེད་ཚོར་མེད་དུ་འཆི་བར་འོས་ཏེ་
མི་ཡུལ་གྱི་ནམ་མཁའ་ད་དུང་སྨུག་པས་བཟུང་ཡོད
2000ལོའི་སྟོན་ཀར་བྲིས།
• 60 •



གདངས་གཅིག་ངག་གི་གྲེ་འགྱུར།
(རྩོམ་སྒྲིག་འགན་ཁུར་བ། དཔལ་ལྡན）
ཕ་ཡུལ་ལ་འགྲོ་
-
-
-
ཁྲི་སེར . འཇམ་དཔལ། (ཁྲི་ཀ)
ཉི་ཟླ་དང་བར་ཐག་ཆེས་ཆེར་ཉེ་བའི་ཞིང་ཁམས་ཤིག་ན
ཁ་བ་དང་མེ་ཏོག་མཉམ་དུ་བཞད་པའི་གནས་མཆོག་ཅིག་ན
ང་ཚོས ནམ་ཡང་དྲན་པ་མོད་ཅིང གླེང་བ་ཉུང་བའི་རྟག་བརྟན་གྱི་ཕ་ཡུལ་ཡོད་པས
ང་ཚོ་ངེས་པར་དུ་གནས་མཆོག་དེར་འགྲོ་དགོས
གནས་དེ་ན མཁའ་ལ་འཐེན་པའི་འོད་གསལ་གྱི་དམུ་ཐག་དཀར་པོའི་བྱུང་རབས་
ཡོད་ལ་
གནས་དེ་ན ལྷ་ལས་མཆེད་པའི་རྗེ་བོ་དང་མེས་དབོན་རྣམ་པའི་འཁྲུངས་རབས་ཀྱང་
ཡོད་སྐད
ང་ཚོས ཟང་ཟིང་གིས་རྒྱུ་བའི་མི་ཚོགས་སྟུག་པོའི་རྔམས་ཁ་ཚལ་བར་གཤག་ཏེ
ང་ཚོས རྔམ་ཟིལ་གྱིས་འཕྱོ་བའི་རི་ཆུ་མང་པོའི་རྡོག་ལམ་ཐོལ་གྱིས་བརྒལ་ཏེ་
འགྲོ ང་ཚོ་ཕ་ཡུལ་ལ་འགྲོ
ང་ཚོས བདེན་དྲང་ཟོལ་མེད་ཀྱིས ལྷག་བསམ་རྣམ་དག་གིས་
དད་གུས་ཀྱི་མེ་ཏོག་སྒྲུག་བཞིན སྨོན་སེམས་ཀྱི་རླུང་རྟ་སྤུར་བཞིན རྟོགས་སད་ཀྱི་
སྙན་ངག་འབྲི་བཞིན
མ་ཡུམ་ཚོའི་ལས་དབང་སྦྲ་ནག་ལ་བཅོལ་བའི་གཏམ་རྒྱུད་ཀྱི་གསང་བ་འཚོལ
ཕ་ལོ་ཚོའི་སྐྱབས་ཞུ་རི་ཚོགས་ལ་རེ་བའི་རྨོངས་བློ་ལ་དག་ཐེར་བྱེད
ཕུ་ནུ་ཚོའི་ཟུངས་ཁྲག་རྩྭ་ཐང་ལ་འཐིམ་པའི་ལོ་ཟླ་དེར་སྐྱེལ་མ་ཞུ
ཨ་ཅེ་ཚོའི་ལང་ཚོ་ལྕི་འདམ་གྱིས་སྦགས་པའི་སྲོལ་རྙིང་གི་འཆིང་ཐག་བཀྲོལ
ཆོས་པ་ཚོའི་འདོད་རྔམ་རི་གྲོང་ན་རྒྱུ་བའི་དུས་རབས་ལ་སྡོམ་ཚིག་འཇོག
འགྲོ ད་དུང་མང་པོ་ཞིག་གི་སླད་དུ་
• 61 •



བཏཾ
ང་ཚོ་ཕ་ཡུལ་ལ་འགྲོ་
ཕ་ཡུལ ཁ་བ་རླུང་རྟ་བཞིན་ཟིལ་ཤུགས་ཀྱིས་འཕྱོ་བའི་གངས་ཁྲོད
ཕ་ཡུལ རླུང་རྟཁ་བ་བཞིན་བར་སྣང་ན་རྩེན་པའི་རྫ་སུལ་
ཕ་ཡུལ རྟག་བརྟན་གྱི་གནས་མཆོག་དེ་ན
རྒས་གཉེར་གྱི་རི་མོ་ཐོད་ལ་བཀོད་པའི་ཨ་མའི་སེམས་པ
དབུ་སྐྱེས་ཀྱི་ཉག་མ་དུང་ལྟར་དཀར་བའི་ཨ་ཕའི་མིག་ཟུང
ན་ཆུང་གི་ལང་ཚོ་དུས་ཀྱིས་འཁྱེར་བའི་ཕུ་བོའི་སེམས་འདུན དེ་ལྟར་
ང་ཚོར་ལྷད་མེད་ཀྱི་ངོ་གདོང་གྲངས་མེད་ཅིག་གིས
རེ་འབོད་ཀྱི་ཁ་བཏགས་དཀར་པོ་སྲིད་ན་རིང་བས་
ང་ཚོས་ཕུགས་འདུན་གྱི་སེམས་པར་ཤེས་བརྩོན་གྱི་གཤོག་པ་བསྣམས
ང་ཚོས་འབྱུང་འགྱུར་གྱི་ཆེད་དུ་ལྔ་རིག་གི་གནམ་འཕང་གཏོད་བཞིན་
ཞི་བདེ་དང་ཚན་རྩལ་གྱི་འཕེལ་ཁ་མཉམ་དུ་འགྲན་པའི
དུས་རབས་ཀྱི་སྐྱ་རེངས་འདྲེན་བཞིན་
ང་ཚོ་ཕ་ཡུལ་ལ་འགྲོ
2000ལོའི་ཧོར་ཟླ11པའི་ཚེས15ཉིན་བྲིས།
--
-
--
ཕ་ ཡུལ་ ལ་ འགྲོ
ཁྲི - བསོད་བསྟན། (བོན་བརྒྱ་དགོན)
འཚམས་སྤྲིན་གྱི་ཉི་འོད་འཇམ་པོ་སྔས་སུ་བྱས་ནས
སྟོན་རླུང་གི་མཁའ་དབུགས་དྲོན་མོ་གོས་སུ་གྱོན་ནས
འགྲོ ང་ཚོ་ལྷ་ཚོགས་ཀྱི་ཞིང་ཁམས་སམ་རང་ཉིད་ཀྱི་ཕ་ཡུལ་ལ་འགྲོ་
ཕ་ཡུལ་ན མ་མཇལ་བའི་བྱིན་ལྡན་གངས་རི་ཡི་རྒྱན་དུ་ངོམས་ཤིང
ཕ་ཡུལ་ན མ་རོལ་བའི་འཚོ་བ་རང་དབང་གི་ལྟེམས་གྱིས་འཁྱིལ་བས་
ང་ཚོས འབྱུང་འགྱུར་གྱི་གོམ་སྒྲ་ཡངས་མོ་ལྷོད་ཀྱིས་བསྒྱུར་ཏེ
མཐོ་སྒང་གི་ཚེ་སྲོག་འདིའི་སླད་དུ ང་ཚོ་ཕ་ཡུལ་ལ་འགྲོ་
• 62 •



སེམས་ཤུགས་ཀྱིས་མེ་རུ་སྦར་བའི་གླུ་ངག་གི་གྲེ་འགྱུར་རེ་རེ
ཕ་ཡུལ་དུ་ང་རྒྱལ་དང་མཛེས་སྡུག་གིས་བག་ཡངས་ངང་འབབ་འདོད་ལ
ཟུངས་ཁྲག་དང་མིག་ཆུས་བརླན་པའི་སྙན་ངག་གི་འདབ་ལོ་རེ་རེ
ཕ་ཡུལ་དུ་བདེ་སྐྱིད་དང་རེ་སྨོན་གྱི་རླུང་རྟ་བཞིན་འཕུར་འདོད
Ann
ང་ཚོས རྨི་ལམ་ཁྲི་ཕྲག་གི་མཁའ་མཐར་བང་གིས་བཅད་དེ་
ང་ཚོས མྱི་ཁའི་ཕྱོགས་ལྷུང་གི་སྲོལ་རྙིང་ཤུགས་ཀྱིས་གཏོར་ཏེ
རང་ཉིད་ལ་འོས་ཤིང་རང་ཉིད་ལ་དབང་བའི་ཕ་ཡུལ་ངོ་མ་དེར་འགྲོ
ཕ་ཡུལ་ན ཤ་མར་རྩམ་གསུམ་གྱི་ཚོར་བ་མ་ཉམས་པའི་དྲི་ཞིམ་འཐུལ་ལ་
ཕ་ཡུལ་ན མཐིང་སྨུག་སྦྲ་ཆུང་གི་དྲོད་ཁོལ་མ་ཡལ་བའི་གནས་ཚང་ཡོད་པས
ང་ཚོས ཐོབ་ཐང་དམའ་མོ་ཞིག་གི་ལེ་ཚན་མཇུག་སྒྲིལ་ནས་
ལས་དབང་གི་བཀོད་སྒྲིག་བྱས་པའི་གཅོང་ནད་ཡོད་ཚད་རླུང་ལ་བསྐུར་བཞིན
གསེར་ཏོག་དང་རྒྱ་ཕིབས་སྟེང་ན་རྔམ་བརྗིད་ཀྱིས་འགྱིང་བའི་ཉི་ཟླའི་ཕྱོགས་སུ་འགྲོ་
ང་ཚོས འཁོར་བ་ཡངས་མོ་འདིའི་གཟི་བརྗིད་དང་སྙན་གྲགས་བར་ནས
ང་ཚོས ཁོར་ཡུག་དོག་མོ་འདིའི་གྲང་རེག་དང་བཟི་ཁའི་ཁྲོད་ནས
མེས་དབོན་ཚོའི་ལོ་རྒྱུས་ཀྱི་རྟོགས་བརྗོད་བདེན་དྲང་གི་རི་མོར་འགོད་མ་ཐུབ་ལ་
རང་རིགས་འདིའི་མངའ་ཐང་གི་ཁྱད་མཚར་གླེང་བརྗོད་ཀྱི་སྣེ་མོར་འཇུའང་མ་ཐུབ
རི་སྒང་དང་བྱང་ཐང་ན་འཁྱམས་པའི་རྣམ་ཤེས་གྲངས་མེད་
འཁྱགས་རླུང་དང་གཟེབ་རྙི་ལ་ཚུད་པའི་བྱ་ཁྱུ་གང་མང་
ཡོད་ཚད་ཀྱིས་རེ་སྒུག་དང་འཁང་རའི་ཀློང་ནས་
རང་ཉིད་ཀྱི་ལྷིང་འཇགས་རྒུམ་ནས་ཡུན་རིང་འགོར
ང་ཚོས ས་གཞི་དང་ཁ་བ་འདྲེས་མཚམས་ནས
རང་སེམས་ཀྱི་དཀྱིལ་འཁོར་ན་བཞུགས་པའི་རྔོན་པ་ཉེས་ཅན་འདི་ཚོའི་བར་སྣང་ནས
རང་ཉིད་ཀྱི་དར་ཆ་མཐོ་རུ་བཏེགས་ཏེ་རྟག་བརྟན་བདེ་ལྡན་གྱི་ཕ་ཡུལ་ལ་འགྲོ་
• 63 •



གེ་སར། (གཏེར་ལེན་ཁ)
རི་སྒང་གི་རྩེ་མོ་ཀུན་ཏུ
དར་ལྕོག་གི་འབོད་སྒྲ་རླུང་ཁར་ཟད་རུང
རེ་སྨོན་གྱི་རླུང་རྟ་གང་དགར་འཕུར་གྱིན་པས
ཕ་ཡུལ་ལ་འགྲོ་
བསང་མེ་དམར་པོ་ཞིག་སྤྲིན་པ་དཀར་པོའི་ཀློང་ལ་འཇོག་པར་འགྲོ
རི་ཀླུང་གི་ཉིན་སྲུབས་ཡོངས་སུ་
གཡང་དཀར་གྱི་འབའ་སྒྲ་བྲག་ཅར་འཁོར་རུང
རྫི་གླུ་ཡི་དབྱངས་རྟ་དགུང་ལ་ཟུག་གྱིན་པས་
ཕ་ཡུལ་ལ་འགྲོ
ལ་གཞས་སྙན་མོ་ཞིག་ཡངས་པའི་ཐང་ཆེན་དུ་སྒྲོག་པར་འགྲོ
སྡེ་འདབས་ཀྱི་ཞིང་སའི་སྟེང་ན་
ལོ་ཡག་གི་སྙེ་མ་དགུང་ལ་འཕྱོ་བཞིན་རུང
གཞོན་ནུ་མའི་གདོང་བ་ཐུར་དུ་གློད་བཞིན་པས
ཕ་ཡུལ་ལ་འགྲོ་
སེམས་པ་ལྷད་མེད་ཅིག་ཁོ་མོའི་སྔས་མགོ་རུ་འབུལ་བར་འགྲོ
གྲོང་ཁྱིམ་གྱི་ཁང་ཀླད་ཐོག་ཏུ་
ཁྱིམ་བྱ་ཡི་སྐད་གསེང་ཞིག་ནམ་མཁར་འགེངས་རུང
ཡིག་དྲུག་གི་གསོལ་འདེབས་ཤིག་ལྡབ་ལྡིབ་བཟློ་བཞིན་པས
ཕ་ཡུལ་ལ་འགྲོ་
སྙིང་གཏམ་དྲོན་མོ་ཞིག་ཡུལ་མིའི་ཡིད་སེམས་ནང་འདྲེན་པར་འགྲོ
• 64.



ཕ་རོལ་གྱི་གཞུང་ལམ་ངོས་སུ
བོང་ཞོན་བགྲེས་སོང་དེ་མིག་ལ་གཟན་རུང
འཕྲུལ་རྟ་ཡི་སྐད་སྒྲ་དེ་སྦག་སྦག་མཆེད་བཞིན་པས
ཕ་ཡུལ་ལ་འགྲོ་
ཕྱི་ཡི་ཇུས་བཟང་གི་ཉི་མ་རང་ཁྱིམ་ལ་བསུ་བར་འགྲོ་
ནམ་མཁའ་ཡི་ཕ་ལམ་ངོས་ན་
སྤྲིན་པ་ཡི་འདུ་འགོད་ལང་ལོང་འཁྲིགས་རུང
དྭངས་གཙང་གི་མཁའ་དབུགས་གཡས་སུ་འཁྱིལ་བཞིན་པས
ཕ་ཡུལ་ལ་འགྲོ
རང་ཉིད་ཀྱི་ནང་སེམས་ལ་གད་དར་ཐེངས་ཤིག་བྱེད་པར་འགྲོ་
གྲོང་ཁྱེར་གྱི་ཕྱི་ནང་གསང་གསུམ་
རྣོ་ལྕགས་དང་ཨར་འདམ་གྱིས་ཡོངས་སུ་སྦགས་རུང
མི་སེམས་དང་མི་སེམས་ལྐོག་གྱུར་དུ་འགྲོ་བཞིན་པས
ཕ་ཡུལ་ལ་འགྲོ་
ཕུ་ནུ་སྤུན་ཟླ་ཚོར་སྐྱིད་པའི་མཇལ་འཛོམས་ཐེངས་ཤིག་བྱེད་པར་འགྲོ
2000. 12. 3
ཕཡུལ་ལ་འགྲོ།
ཕག་མོ་བཀྲ་ཤིས། (ཐུན་ཏེ)
སེམས་པ་འདི་ནམ་མཁར་འབྱར་བ་ནས
ཆུ་ཀློང་ལྟ་བུའི རྒྱུ་སྐར་ཁྲག་ཁྲིག་གི་འཚང་ཁ་ཤིག་ཤིག
ཅི་ཞིག་འཚོལ་གྱིན་པའི་མིག་ཟུང་རིག་རིག་འགུལ་ལ་
ཅི་ཞིག་རྙེད་དགོས་པའི་གསོན་སྙིང་ལྷོག་ལྷོག་འཕྱུར
ཏག་ཏག ང་ཕྱི་རོལ་ན་ཡོད
ལྷ་ཡུལ་ལྟ་བུའི ཕྱི་རོལ་གྱི་ལྐོག་གྱུར་དང་མངོན་སུམ་
• 65 •



མངའ་ཐང་དང་སྟོབས་འབྱོར ཐེངས་མང་བལྡད་རྗེས
ཁེར་རྐྱང་གི་གཞི་ལ་འཇིགས་དངངས་དང་ལྷིང་འཇགས་འཁོར་བྱུང
ཀྱེ་མ ངས་ཕ་ཡུལ་གྱི་
དུས་ཚོད་དང་མཁའ་རླུང་གི་སྒྲ་དབྱངས་ཐོས་བྱུང་
ཕ་ཡུལ ཡུན་རིང་བོར རྒོད་པོའི་འོད་གཤོག་བཞིན
ཇི་ལྟར་བརྐྱངས་ནའང ས་ཆེན་ལ་གཡོ་འགུལ་མ་ཐེབས་ཤིང
རི་རབ་ལ་སེར་ཁ་མ་གས་པས
འགྲོ ང་ཚོ་ཕ་ཡུལ་ལ་འགྲོ
མཁྲེགས་ཆེ་བའི་ལོག་རྟོག་གི་བསམ་པར
དྲང་བདེན་དང་གནས་ལུགས་ཀྱི་རྒྱགས་ཕྱེ་སྩོལ་དུ་འགྲོ
འགྲོ ང་ཚོ་ཕ་ཡུལ་ལ་འགྲོ་
སྨག་མཐུག་པའི་ཕ་ཡུལ་གྱི་མཚན་མོར
འོད་སྣང་སྟོང་ཕྲག་གི་ཉི་གཞོན་བསུ་རུ་འགྲོ་
འགྲོ ང་ཚོ་ཕ་ཡུལ་ལ་འགྲོ
མཐུན་སྒྲིལ་དང་མཛའ་བརྩེ་གོང་བུར་སྒྲིལ་ནས་
ང་རྒྱལ་དང་ཕྲག་དོག་མེད་པར་འགྲོ
ཡིད་ཆེས་དང་གདེང་ཚོད་རུམ་ནས་འགྲོ་
འགྲོ ང་ཚོ་ཕ་ཡུལ་ལ་འགྲོ་
ཕ་ཡུལ་ལ ཕྱི་རོལ་གྱི་འཇིག་རྟེན་གླེང་དུ་འགྲོ
2000. 12. 14
ཕ་ ཡུལ་ ལ་ འགྲོ།
—བློས་ཐུབ་ཀྱི་གྲོགས་པོ་ཞིག་ལ།
མོག་བུ • དཔལ་བཟང་རྡོ་རྗེ། (ཐེམ་ཆེན་རྫོང )
གྲོགས་པོ་ལགས འགྲོ་ཡ ཕ་ཡུལ་ལ་འགྲོ་
ཕ་ཡུལ་ན མི་ལུས་དལ་འབྱོར་སྦྱིན་པའི་ཕ་མ་བཞུགས
66.



ཕ་ཡུལ་ན རང་གི་ལྟེ་ཁྲག་འཕོ་སའི་རི་ཐང་ཡོད་
ཕ་ཡུལ་ན དམར་ཆུང་སྲོག་གི་སྐྱ་ཡ་སྙིང་གྲོགས་ཡོད
གྲོགས་པོ་ལགས འགྲོ་ཡ ཕ་ཡུལ་ལ་འགྲོ་
ཕ་ཡུལ་ན ཁ་བ་ཅི་ཙམ་མཐུག་ཀྱང
ཕ་ཡུལ་ན གྲང་ངར་ཅི་ཙམ་ཆེ་ཡང
ཕ་ཡུལ་ནི་ངའི་ཚེ་སྲོག་གི་འགོ་ཚུགས་ས
ཕ་ཡུལ་ནི་ངའི་ཐེངས་དང་པོར་ཉི་འོད་མཐོང་བའི་ཁོར་ཡུག
གྲོགས་པོ་ལགས འགྲོ་ཡ ཕ་ཡུལ་ལ་འགྲོ་
ཟིལ་རྔམ་སྟོབས་ཀྱིས་འགྱིང་བའི་གངས་རི་དཀར་པོ་
ལྷད་མེད་ཀྱི་བསམ་བློ་ཞིག
དྭངས་གཙང་འོད་ཀྱིས་འཁྱུད་པའི་ཆུ་ཕྲན་གྱི་བཞུར་སྒྲ་སྙན་མོ་
བརྩེ་ཞེན་གྱི་སྙིང་གཏམ་ལགས
སྔོ་མདངས་གཡུ་ཡི་མདོག་ལྡན་ནམ་མཁའ་ཡངས་པོ་
སྤུན་ཟླ་ཞིག་གི་སེམས་རྒྱུ གྲོགས་པོ་ལགས་
ཕ་ཡུལ་ན་ཁྱོད་དང་ངའི་ལང་ཚོ་ཡོད
ཕ་ཡུལ་ན མ་ཡུམ་དང་སྦྲ་ནག་གི་གཏམ་རྒྱུད་རྟག་ཏུ་སྨིན་
ཁྱོད་ཕ་ཡུལ་ལ་བསྐྱོད་དང ཨ་མས་ནམ་ཡང་རེ་སྒུག་བྱེད་ཀྱིན་ཡོད་
གྲོགས་པོ་ལགས འགྲོ་ཡ ཕ་ཡུལ་ལ་འགྲོ་
སྤྲིན་དཀར་དང་འགྲོགས་ནས་འཁྱམ་པའི་རྒོད་པོ་
སྟག་ཤར་ཞིག་གི་ལས་དབང
མེ་ཏོག་དང་མཉམ་དུ་ལང་ཚོ་ངོམ་པ་
སྨན་ཤར་ཞིག་གི་སྣང་བ་
གྲོགས་པོ་ལགས འགྲོ་ཡ ཕ་ཡུལ་ལ་འགྲོ
བལ་ལྡན་ཁྱུས་ཞེ་བློ་གཏོད་སའི་སྤང་ཐང་སྔོན་མོ་
འདོ་བ་རྟ་སྨོན་པ་འཆོར་སའི་རྩྭ་ཁུག་རིང་མོ
ཕ་ཡུལ་ནི་རང་བྱུང་གི་ཐང་ག་ཞིག
ཕ་ཡུལ་ནི་བརྩེ་དུང་གི་ཞིང་ས་ཞིག
• 67.



•ཕྲན་དཔྱད་རླབས་ཀྱི་ཟེགས་མ།
(རྩོམ་སྒྲིག་འགན་ཁུར་བ།
དཔལ་ལྡན)
ག་བྱ་མཐོང་བ་ལས་བྱུང་བའི་འཆར་སྣང་གཉིས།
འགྱུར་མེད། (ཟི་ལིང)
འགྱུར་མེད། 1942ལོར་མདོ་སྨད་གཅན་ཚ་སྣང་ར་ནས་འཁྲུངས། 1953ལོར་་་་་
མཚོ་སྔོན་ཞིང་ཆེན་དགེ་རྒན་མྱུར་འགྲུབ་སློབ་གྲྭར་ཞུགས་ཏེ་སློབ་སྦྱོང་གནང་། 1977ལོ་་ ་
ནས་བཟུང་མཚོ་སྔོན་མི་རིགས་དཔེ་སྐྲུན་ཁང་དུ་ཡིག་སྒྱུར་དང་རྩོམ་སྒྲིག་གི་ཕྱག་ལས་་་་་་་
གནང་། སྔ་ཕྱིར་མི་རིགས་རིག་རྩལ་རྩོམ་སྒྲིག་ཁང་གི་ཀྲུའུ་རེན་གཞོན་པ་དང་ཀྲུའུ་རེན།
《སྦྲང་ཆར》གྱི་གཙོ་སྒྲིག་པ་དང་ཞུས་ཆེན་པ་སོགས་ཀྱི་འགན་བཞེས། ཁོང་གིས་རྩོམ་་
སྒྲིག་མཛད་པའི་དཔེ་ཆ་གང་མང་ལ་རྒྱལ་ཁབ་རིམ་པ་དང་ས་ཁུལ་རིམ་པའི་བྱ་དགའ་་ ་
ཐེངས་མང་ཐོབ་མྱོང་། 1997ལོའི་ཟླ་བཅུ་གཉིས་པར་ལས་འཁྱུར་ངལ་གསོ་མཛད།
རླུང་ཕྱོགས་གང་དུ་འཁོར་ན་ཡང
ཁྱོད་ནི་ནམ་མཁའི་དབྱིངས་སུ་འཕྱོ།
་2
སྟོང་བའི་དབྱིངས་སུ་གཤོག་པའི་རླབས་བསྒྱུརཀྱང
“སྣ་ཐིག”གཞན་གྱིས་བཏང་ཚེ་ཐལ་བར་འགྱུར
[ཕྲན་དཔྱད/གུར་མགོན་སྐྱབས]སྙན་ངག་ནི་སྙན་ངག་པའི་ཕྱིའི་སྣོད་བཅུད་ལས་་ ་ ་ ་
བྱུང་བའི་ཚོར་འདུ་དེ་ཉིད་ནང་སེམས་ཀྱི་བརྩེ་དུངས་ལ་ཐིམས་པར་བྱས་ཤིང་། སྣང་་་ ་ ་ ་ ་ ་
བརྙན་གསོན་པོ་ཞིག་ཆགས་རྗེས། གཞི་ནས་ཕྱིར་མཚོན་བྱེད་པའི“ལེགས་གྲུབ”ཀྱི་སྒྱུ་་་་
རྩལ་རིགས་ཤིག་ཡིན་ལ། སྙན་ངག་པའི་ལྷད་མེད་བརྩེ་དུངས་དང་། སྙན་ངག་གི་གཞི་་་
རྐང་། སྐད་ཆའི་མཚོན་སྟངས། སྒྲའི་འཇམ་རྩུབ། བསམ་བློའི་ནང་དོན་རྣམས་ཁམ་་ ་ ་
སྡོང་ཞིག་ལ་སྦྱར་ན། རྩ་བ་དང་གཞུང་རྟ། འདབ་མ། མེ་ཏོག་འབྲས་བུ་བཅས་ཡིན་
ལ། དེའང་སྣང་བརྙན་ཅན་གྱི“ཁ་ཚང་བའི”སྒྱུ་རྩལ་ཅིག་ཡིན། རྒྱུན་པར་དེའི་ནང་་་་་་
དོན་དང་ཕྱིར་མཚོན་རྣམ་པ་ལས། བརྩེ་སེམས་འདོན་པའི་སྙན་ངག་དང་དོན་བརྗོད་་་་་
• 68 •



E
སྙན་ངག ལྷུག་རྩོམ་སྙན་ངག་བཅས་རིགས་ཆེན་པོ་གསུམ་དུ་དབྱེ་ལ། དེའི་ནང་དོན་་་་་་
དང་ཕྱིར་མཚོན་རྣམ་པའི་ཁྱད་ཆོས་མི་འདྲ་བ་ལས། བྱིས་པའི་སྙན་ངག ལེགས་བཤད་་
སྙན་ངག ཚན་རྩལ་སྙན་ངག འདོད་བརྩེ་སྙན་ངག གཏན་ཚིགས་སྙན་ངག་དང་
ཆབ་སྲིད་བརྩེ་འདོན་སྙན་ངག ཟུར་ཟའི་སྙན་ངག གྱེར་འདོན་སྙན་ངག སྲང་མདོའི་
སྙན་ངག་སོགས་ཤིན་ཏུ་མང་ཞིང《ཤོག་བྱ་མཐོང་བ་ལས་བྱུང་བའི་འཆར་སྣངགཉིས»
(འོག་ཏུ《འཆར་སྣང»ཞེས་འགོད་རྒྱུ)ནི་གཏན་ཚིགས་དང་ཚན་རིག་ཟུང་འབྲེལ་གྱི་་་་
སྙན་ངག་ཅིག་ཏུ་གཏོགས་སྙམ། ་་ །
སྙན་ཚིག་ཚན་པ་འདི་གཉིས་ཀྱི་མཛེས་པ་ནི། མཁའ་དབྱིངས་ན་འཕྱོ་ཞིང་ཚེས་་་་་
པའི་ཡིད་འོང་གི་ཤོག་བྱ་དེ་བཞིན། མིག་ཤེས་ཀྱི་ལོངས་སྤྱོད་ཕུན་སུམ་ཚོགས་པར་གྱུར་
ལ། སྙན་ངག་པས་ཆེས་རྒྱུན་ལྡན་འཚོ་བའི་ཁྲོད་ཀྱི་མཐོང་སྣང་ཤིག་གདམ་གསེས་བྱས་་ ་་་
ཤིང་བསམ་བློའི་མཛེས་དཔྱོད་ཀྱི་འོད་སྣང་ལ་བརྟེན་ནས། སྤྱི་ཚོགས་འཚོ་བའི་མུན་་་་་་་་
འཐོམ་ལ་འཇབ་རྒོལ་བྱས་འདུག
ཡང་ན། ཤོག་བྱ་མཐོང་བ་ལས་བྱུང་བའི་སྣང་ཚུལ་འདི་གཉིས་ནི་སྤྱི་ཚོགས་ཀྱི་་་་་
གཟུགས་རིས་ཧྲིལ་པོ་ཞིག་ཏུ་བལྟས་ཆོག་སྟེ། དེ་ནི་སྙན་ངག་པས་རྗེས་དཔག་ཚད་མ་་་་
ལ་བརྟེན་ནས་མནོ་བསམ་བྱས་པ་མིན་པར་མངོན་སུམ་ཚད་མས་དངོས་སུ་གྲུབ་པ་ཡིན་
པས། དུས་ཡུན་ཐུང་ངུའི་རིང་ལ། ཕྱིའི་སྣོད་ཀྱི་སྣང་བ་ཞིག་ཐོལ་བྱུང་དུ་སྙན་ངག་པའི་་་་
སེམས་སྟེང་དུ་བྱོ་བ་ཡིན་ཕྱིར། ཁོ(རྩོམ་པ་པོ)རང་ཉིད་ཀྱི་བསམ་འདུན་དང་དྲན་པ་ཅི་་
རིགས་དངོས་སུ་དྲངས་མེད་པར་མིག་མཐོང་གི་ཤོག་བྱ་ཁོ་ན་སྙན་ངག་གི་ཞིང་ཁམས་སུ་་ ་་་
མངོན་པར་བྱས་ཡོད་ཅིང་། སྒྱུ་རྩལ་བློས་བསླངས་ལ་བརྟེན་ནས་རྟོག་ཚོར་གཉིས་སུ་་ ་ ་ ་་་
བསྡུས་ཡོད། སྙན་ངག་གི་སྒྱུ་རྩལ་བློས་བསླངས་ནི་སྙན་ངག་གང་ཞིག་རྩོམ་པ་པོའི་བྲང་་ ་ ་
ཁོག་ནས་མ་འཕྱུར་གོང་འཚོ་བའི་རྒྱུ་ཆ་རིམ་གསོག་དང་ཚོར་འདུ་ཡུན་རིང་བསྲུབས་པའི་་ ་
གོ་རིམ་ཁྲོད་ཀྱི་ནང་དོན་ཐག་གཅོད་རྒྱུ་དེ་ཡིན་པས། ནང་དོན་ཐག་གཅོད་ཐབས་དེ་སྒྱུ་་་་
རྩལ་བློས་བསླངས་ཀྱི་ནང་སྙིང་དུ་གྱུར་ཡོད་ཕྱིར། ང་ཚོས《འཆར་སྣང》གི་རྩོམ་པ་པོའི་་ ་
འཚོ་བའི་རྣམ་འགྱུར་དང་། འཇིག་རྟེན་ལྟ་ཚུལ་སོགས་སྙན་ངག་རང་ངོས་སུ་གཏམ་རྒྱུད་་
ཀྱི་བྱུང་རིམ་དང་གསལ་བཤད་ལྟ་བུ་ཞིག་བྲིས་མི་འདུག་པས་རྒྱས་འགྲེལ་གྱི་རྨང་གཞི་་་་་
འཛུགས་དགོས་དོན་མི་འདུག་ལ། དེ་ཉིད་མ་གླེང་ནའང་སྙན་ངག་གི་ནང་དོན་དང་རིན་་་
ཐང་ལ་དཔྱོད་རྒྱུར་བཀག་རྒྱ་ཅི་ཡང་མེད་དོ། འདིར་སྙན་ངག་གཞན་དག་དང་འདྲ་བར་
རི་མོའི་རང་བཞིན་དང་གླུ་དབྱངས་ཀྱི་རང་བཞིན་ལ་གཙིགས་འཛིན་ཆེར་བྱས་མེད་ ་ ་ ་ ་་་
• 69 •



----
༤
ནའང་བབས་ཆགས་པའི་སྐད་ཆའི་མཛེས་པ་ལ་ཞུགས་ནས་ཤོག་བྱའི་འགྱུར་བག་གི་རང་་་་
བཞིན་ངོ་མ་བྲིས་ཏེ་ཀློག་པ་པོའི་སེམས་ཁམས་སུ་ཚོར་བའམ་མག་མོག་གི་དངོས་པོ་ཅི་ཞིག་་་
སྦྱིན་པར་བྱེད་ཅིང་ཚོར་འདུ་སྨྲ་མི་ཤེས་པ་ཞིག་ལ་རེག་པར་བྱེད། དེ་ཡང་གསལ་བོར་་་་་་་
བཤད་ན། སྙན་ཚིག་འདིའི་ཐུན་མོང་མ་ཡིན་པའི་འགུགས་ཤུགས། ཕྱི་བལྟས་སྐད་ཆའི་་ ་
སྦུབས་སུ་བག་ལ་ཉལ་བའི་བསམ་བློའི་སྒུལ་ཤུགས་ཤིག་གམ་མིའི་རིགས་ཀྱི་འཚོ་བའི་ཁྲོད་་་་
འཚེམ་མདུད་དུ་སོང་ནས་ཞིག་དཀའ་བའི་རྒྱུ་དེ་རེད། མ་གཞི་ནས་ཤིན་ཏུ་རྙོག་དྲ་ཡིན་་་་
ཀྱང་རྩོམ་རིག་འདུ་ཤེས་ལ་སྦྱར་བའི་སྒྱུ་རྩལ་མཚོན་སྟངས་ལས་ཧ་ཅང་སྟབས་བདེའི་ངང་་་་
འུ་ཅག་གི་མིག་ལམ་གྱི་གཟིགས་མོར་བཀྲམ་ཡོད་པ་དེ་ཡིན་པ་བསྙོན་དུ་མེད་ཅིང་། རྩོམ་་་
རིག་གི་བདེན་ངེས་རང་བཞིན་དང་འཚོ་བའི་བདེན་གྲུབ་རང་བཞིན་ལའང་གས་སྐྱོན་དང་་
ཆག་སྐྱོན་ཅི་ཡང་བཟོས་མེད། སྙན་ཚིག་འདིས་སྒྱུ་རྩལ་རྩོམ་རིག་གི་ལྟ་བར་མཁྲེགས་་ ་ ་ ་ ་ ་
བཟུང་སྤངས་ཡོད་ཀྱང་བོད་ཀྱི་རྩོམ་རིག་ཞིང་སའི་ལྗང་སྨྱུག་ཅིག་ཏུ་བགྲང་ཆོག་སྟེ། ནང་་་་
དོན་ཐད་བོད་ཀྱི་སྤྱི་ཚོགས་ཁོ་ན་མཚོན་པའི་མར་དྲི་དང་རྩམ་དྲི་འཐུལ་བའི་བརྩམས་ཆོས་་ ་
ཤིག་མིན་པར་སེམས་ཀྱང་། མི་རིགས་གཞན་གྱི་རྩོམ་རིག་སྒྱུ་རྩལ་ལ་ཟུར་བལྟ་དང་ལད་མོ་་
བྱེད་པ་ནི། རྩོམ་རིག་སྤྱིའི་འཕེལ་རྒྱས་གྱི་གོམ་སྟབས་དོ་མཉམ་བྱེད་ཆེད་ཡིན་པས་ཐོལ་་ ་ ་ ་
བརྒལ་གྱི་འདེགས་འཇོག་འདི་ངེས་པར་གལ་ཆེ་སྙམ། «འཆར་སྣང»ལས་ཀློག་པ་པོའི་་་་
ཡིད་ལ་མག་མོག་གི་ཚོར་འདུ་ཞིག་སྟེར་བ་ནི་སྙན་ཚིག་འདིའི་རབ་རིབ་ཀྱི་མཛེས་པ་རེད་་་་་
ཅེས་བཤད་ཆོག སྙན་ངག་འདིའི་རོ་མྱོང་གི་རྨང་འདིང་ས་དང་ཚད་མཐོན་པོའི་་ ་ ་ ་་་་་་
གདེངས་འཇོག་བྱེད་པའང་ཀློག་པ་པོའི་རབ་རིབ་ཡིན་པའི་མཛེས་དཔྱོད་ཀྱི་བསམ་བློའི་་་་
གཏིང་རིམ་ལ་ཐུག་སྙམ།
སྤྱིར་འགྲོ་བ་མིའི་རིགས་ལ་མཚོན་ན། རང་ཉིད་ཀྱི་ནད་གཞི་རྙེད་དཀའ་ཞིང་།
ནད་གཞི་དེ་ནི་ཏག་ཏག་རང་སྟེང་ལ་བབས་པའི་སྐྱོན་ཆ་འབའ་ཞིག་ཡིན་པས། སྙན་ཚིག་་་
འདིའི་ཚན་པ་དང་པོར་སྤྱིར་མིའི་རིགས་ཀྱི་བག་ལ་ཉལ་བའི་འདུ་ཤེས་སུ་གཞིས་འཆའ་་་་་
བའམ་གདོད་མ་ནས་བགས་ཆགས་ཀྱིས་བསྒོས་པ། ཉོན་མོངས་ཀྱིས་སྦགས་པའི་སྐྱོན་ཆ་་་
གཅིག་བསྟན་ཡོད་ཀྱང་། དེ་ནི་ངས་རོ་མྱོང་བྱ་ཚུལ་མ་ཡིན་པས་བྱེ་བྲག་ཏུ་ཕབས་ནས་མི་་་་
བརྗོད་དོ། །རང་བྱུང་ཁམས་ཀྱི་རླུང་ནི་འབྱུང་བ་བཞིའི་ནང་དུ་གཏོགས་ལ། དེས་མིའི་་་
རིགས་ལ་རྒྱུན་པར་འཚོ་སྡོད་ཀྱི་མཐུན་རྐྱེན་སྒྲུབ་བཞིན་ཡོད་པས་ང་ཚོ་དང་འབྲལ་ཐབས་་་ ་
གཏན་ནས་མེད། འོན་ཀྱང་རླུང(མཁའ་དབུགས)གི་ནང་དུ་མིའི་རིགས་ལ་མི་མཁོ་བའི་་
གྲུབ་ཆ་ཤིན་ཏུ་མང་བས། རྒྱུན་པར་གནོད་སྐྱོན་མི་ཉུང་བ་ཞིག་ཐེབས་བཞིན་ཡོད། ད་་་་
• 70 •



-
-
ལྟའི་ཚན་རིག་གིས་དེར་རྒོལ་རྒྱུ་ནི་ལས་དབང་ཞིག་གམ་དགོས་མཁོ་ཞིག་ཡིན་ཡང་། རླུང་་
ཕྱོགས་གང་དུ་འཁོར་ན་ཡང། མིའི་རིགས་ཀྱི་ཚན་རྩལ་གྲུབ་འབྲས་ཀྱི་མཚོན་བྱེད་ཡིན་་་་་
པའི་ཤོག་བྱ་ལ་ཁ་ཕྱོགས་ངེས་ཅན་ཞིག་གདམ་པའི་ནུས་པ་མེད་པར་སྔར་བཞིན་ནམ་་ ་ ་ ་་་
མཁའི་དབྱིངས་སུ་འཕྱོ་བ་ལས་བྱ་ཐབས་ཅི་ཞིག་ཡོད། ཅི་ཡང་མེད་དེ། ཕྲ་ཞན་གྱི“་་་
ཐིག”དེ་ཁོ་ནསཁྱོད་ཀྱི་ཤེས་རབ་ལ་ཁ་ལོ་བསྒྱུར་བཞིན་ཡོད་པས། ཆེས་ཉེན་ཁར་གྲུབ་་་ ་
པའི་སྲོག་ཐག་ཕྲ་མོ་དེ་བཅད་ཚེ། ཁྱོད་རང་དེ་མ་ཐག་ཐལ་བར་འགྱུར་བའི་ངང་ཚུལ་
ལས། མིའི་རིགས་ཀྱི་ཤེས་སྟོབས་ནི་རང་བྱུང་ཁམས་ཆེན་པོའི་འཇིགས་ཉེན་གྱི་མདུན་དུ་་་
ཉམས་ཞེན་དང་ནུས་མེད་ཡིན་པའི་དཔྱད་བསྡུར་བྱས་ཡོད། ཤོག་བྱ་དང་རླུང་གཉིས་ཀྱི་་ ་
ཞིབ་བསྡུར་ལས་ཀློག་པ་པོའི་ཡིད་ལའང་ཞེད་སྣང་ཞིག་ངང་གིས་བརྐྱངས་འོངས། སྙན་་་་
ངག་པས་རང་བྱུང་ཁམས་ཆེན་པོའི་རྒོལ་རྡུང་དང་འཇིགས་སྣང་སེམས་སུ་ངེས་པར་བྱས་་ ་
ཤིང་། སེམས་ཁོང་གི་ཚོར་བ་དེ་ཕྱི་རོལ་གྱི་མིག་ཤེས་ལས་བརྒལ་ནས་སླར་ཡང་མིའི་རིགས་
ཀྱི་རང་སྟེང་དུ་སྤོས་པས། ང་ཚོར་མཛེས་དཔྱོད་ཀྱི་ཚོར་བ་མག་མོག་ཅིག་བཞག་ཅིང་། །
མག་མོག་གི་ཚོར་བ་དེས་མཛེས་དཔྱོད་བར་ཐག་ཅིག་ཀྱང་བཟོས་པས། མཛེས་དཔྱོད་་ ་ ་ ་ ་
ལོངས་སྤྱོད་ཁྲོད་དུ་དངོས་སྣང་གཟུགས་བོངས་ལས་ཆེ་བའི་ཡིད་ཀྱི་བཀོད་པའི་བར་སྟོང་་་
ཞིག་ཀྱང་བཞག མཛེས་ཚོར་འདི་རིགས་ཀྱི་ཐོབ་ཆ་ནི། ཚད་ངེས་ཅན་ཞིག་གི་སྟེང་ནས་
སྙན་ངག་རང་གི་བསམ་བློའི་བློས་བསླངས་ཁྲོད་དུ་མངའ་ཞིང་། སྙན་ངག་པས་ཐད་་་་་་་་
ཀར“ང”ཞེས་རང་ཉིད་སྙན་ངག་གི་ཞིང་ཁམས་སུ་དྲངས་མེད་མོད“ངས”མཐོང་བའི་
ཤོག་བྱ་ཞིབ་འབྲི་ལས་ཁོང་རང་ཉིད་ཀྱི་སེམས་བྱུང་རྟོགས་ཐུབ་ཅིང་། “ངས”ཤོག་བྱ་་་་
མཐོང་བའི་འཆར་སྣང་བརྒྱུད་ནས། ཤོག་བྱ་དང་འཆར་སྣང་གཉིས་གཟུགས་གཅིག་ཏུ་་་
སྡེབ་ཡོད་པས། བར་སྟོང་གི་ཚོར་བ་དང་འཁོར་བསྐྱོད་ཀྱི་ཚོར་བ་རིགས་ཤིག་གྲུབ། ཤོག་་
བྱ་དེ་མཁའ་དབྱིངས་སུ་ལྟོས་བཅས་གཏན་ཆགས་སུ་གནས་པ་དེ་ཚན་པ་གཉིས་པའི་ནང་་་་
ཐལ་བར་འགྱུར་བའི་འགུལ་བསྐྱོད་བླ་འོག་བརྗེ་བ་དེ་ནི། བློས་བསླངས་ཁྲོད་དུ་ཧ་ཅང་་་་
འདུ་ཤུགས་ཆེ་བ་ཞིག་ཡིན་ལ། སྒྱུ་རྩལ་གྱི་བསླུ་བྲིད་ཐེངས་ཤིག་གི་བསྐྱར་བཟློས་ལྟ་བུའི་
ནང་དུ། སྙན་ངག་ལ་སྣང་བརྙན་གྱི་ཕྱི་རོལ་དུ་གཏོགས་པའི་ནང་དོན་གཞན་ཞིག་བསྣན་་་་
པས། མག་མོག་ཡིན་ལ། སྙན་ངག་པའི་འཆར་སྣང་ལས་ཐོན་པའི་རྣམ་པ་མི་འདྲ་བའི་
ཤོག་བྱའི་ངང་ཚུལ་གཉིས་ལ། སྙན་ངག་ལ་ཡང་རབ་རིབ་རང་བཞིན་དང་ལྐོག་གྱུར་རང་་་
བཞིན་ཞིག་ངང་གིས་དོད་ཡོད། །
• 71 •



ཁྱོད་ཀྱིས《གངས་རྒྱན་མེ་ཏོག»གི་ལེ་ཚན་འདི་དག་ལ་རྩོམ་ཡིག་བསྐུར་བར་དགའ་བསུ་ཞུ།
ལེ་ཚན་སོ་སོའི་མིང
ན ང་དོན་གྱི་རེ་བ་
སྲོལ་རྒྱུན་གྱི་རྩོམ་སྟངས་གཞིར་བཟུང་ནས་མངོན་བརྗོད་དང་རྒྱན་སྣ་ཚོགས་
ཚོཊ་བཅད་སྦྱིན་གྱི་སྒྲ་དབྱངས | ཀྱིས་ཡོངས་སུ་བཅིངས་པའི་ཚིགས་བཅད་སྙན་ངག་ཅི་རིགས་སྤེལ་རྒྱུ།
རང་མོས་ཡིད་ཀྱི་འདོད་འཇོ།
རང་མོས་སྙན་ངག་གི་ལམ་ནས་སྤྱི་ཚོགས་དང་འཚོ་བའི་ཟུར་སྣ་ཚོགས་
ཚུར་སྣང་བྱེད་པ་དང་ནང་སེམས་ཀྱི་འགྱུ་བ་གསལ་བོར་མཐོང་ཐུབ་པ།
ཡིད་གྱི་འགྱུར་བག་ཇི་བཞིན་དུ་མཚོན་ཐུབ་པའི་ལྷུག་རྩོམ་སྙན་ངག་ལེགས་
ལྷུག་བརྗོད་ངག་གི་རོལ་དབྱངས
གྲས།
གནའ་དེང་དང་རྒྱལ་ཁབ་ཕྱི་ནང་གི་སྙན་རྩོམ་བཟང་ཤོས་བསྒྱུར་སྤེལ་
སྒྱུར་རྩོམ་ངག་གི་བཅུད་ལེན།
དང་། ཟུར་དུ་མ་རྩོམ་དང་རྩོམ་པ་པོའི་ལོ་རྒྱུས་མདོར་བསྡུས་འགོད་རྒྱུ།
ཆུ་སྐྱེས་པདྨའི་དྲི་བསུང་ གངས་ཅན་བུད་མེད་སྙན་ངག་པ་རྣམས་ཀྱི་སྙན་རྩོམ་ལེགས་ཤོས་འགོད་པ།
ཡར་སྐུལ་གྱི་བསམ་བློ་ལྡན་ཞིང་། ཚིག་སྦྱོར་བདེ་བའི་སློབ་མའི་སྙན་རྩོམ་
སྐལ་བཟང་བུང་བའི་དགའ་ཚལ་
འགོད་པ།
དུས་དེབ་སྟེང་སྤེལ་ཟིན་པའམ་སྤེལ་མ་མྱོང་བའི་སྙན་ངག་ལེགས་
ཕྲན་དཔྱད་རླབས་ཀྱི་ཟེགས་མ་ པོར་དཔྱད་པ་ཕྲན་བུ་གཏོང་བ། རྩོམ་མཁན་གྱི་ལོ་རྒྱུས་བསྡུས་
པ་དང་། དེའིསྙན་ངག་གི་ལྟ་བ་ཐུང་ངུ་རེའང་ཟུར་དུ་འགོད་རྒྱུ།
མྱོང་ཚོར་རིག་པའི་གླིང་ག །
རང་ཉིད་ཀྱི་གསར་རྩོམ་གྱི་ཉམས་མྱོང་ངམ་ཚོར་བ་སྣ་ཚོགས་འགོད་པ།
སྙན་ངག་གི་གཞུང་ལུགས་སྐོར་གྱི་དཔྱད་རྩོམ་དང་། སྙན་
དཔྱད་རྩོམ་མུན་འཇོམས་སྒྲོན་མེ། ངག་ལེགས་པོ་ཞིག་དམིགས་སུ་བཟུང་ནས་ཞིབ་དུ་དཔྱད་པ་གཏོང་
བའི་སྐོར་གྱི་དཔྱད་རྩོམ་ཅི་རིགས་འགོད་པ།
ས་གནས་སོ་སོའི་མིང་གྲགས་ཆེ་བའི་སྣོད་བཅུད་ཀྱི་བཀོད་པ་
གནས་ཡིག་ནོར་བུའི་དོ་ཤལ སྣ་ཚོགས་ཀྱི་གནས་བཤད་དང་རིག་གནས་ཤུལ་བཞག་ཅི་
རིགས་ལ་བསྟོད་པའི་སྙན་རྩོམ་འགོད་རྒྱུ།
རྩོམ་སྟངས་གང་རུང་གི་ལམ་ནས་དུས་རབས་ཀྱི་འཕར་
སྙན་དབྱངས་ཆུ་བའི་བཞུར་རྒྱུན། རྩ་བཟུང་བའི་སྙན་ངག་རིང་པོ་སྤེལ་བ།
གདངས་གཅིག་ངག་གི་གྲེ་འགྱུར། རྩོམ་བས་རྒྱ་ཡིན་ལ། ཐེངས་རེ་རེའི་རེ་བ་དང་བསམ་དགོས།
ང་ཚོས་དུས་དང་བསྟུན་ནས་ཁ་བྱང་གཅིག་པའི་སྙན་
སྒྱུ་རྩལ་རང་བཞིན་ལྡན་པའི་འདྲ་པར་དང་། རང་རིགས་ཀྱི་འཚོ་བ་་་་་
བརྙན་རིས་དར་ཚོན་སྣ་ལྔ།
མཚོན་པའི་སྣུམ་ཚོན་རི་མོ་སྣ་ཚོགས་བསྐུར་རྒྱུ་གལ།
--
• 72 •



Gམྱོང་ཚོར་རིག་པའི་གླིང་ག
(རྩོམ་སྒྲིག་འགན་ཁུར་བ།
འཕགས་པ་ཐར)
སྙན་ངག་ནི་ཚིག་རྒྱན་གྱི་རོལ་རྩེད་ཙམ་མིན།
:
་..
ཁྱུང་ཐར་རྒྱལ། (རྩེ་ཁོག）
སྔ་རབས་པས“ཚིག་རྒྱུན་ཤེས་ན་སྙན་ངག་ལ་མི་རྨོངས”ཞེས་སྙན་ངག་ནི་ཚིག་་་་་་
རྒྱན་གྱི་རོལ་རྩེད་ཅིག་ཡིན་པ་ཁས་བླངས་པར་མ་ཟད། ཚིག་རྒྱན་ཕུན་སུམ་ཚོགས་པའི་་ ་ ་ ་
སྙན་ངག་ཀྱང་མང་པོ་བརྩམས། དེར་མ་ཟད། “སྙན་ངག་སྟེ་ཚིག་རྒྱན་རིག་པ”ཞེས་་ ་ ་ ་
སྙན་ངག་དང་ཚིག་རྒྱན་རིག་པ་གཉིས་གཅིག་ཏུ་བྱས་ཏེ“སྨྲ་བའི་ཚིག་རྣམས་ལ་ཡིད་དུ་་་་
འོང་བའི་ཉམས་ཀྱི་ཁྱད་པར་བཏོད་པའི་ཐབས་ལ་སྙན་ངག་ཟེར”ཞེས་ཚིག་རྒྱན་དང་ ་ ་ ་ ་
མཚན་ཉིད་གཅིག་པར་མཛད། ཡིན་ནའང་། ཚིག་རྒྱན་ནི་སྙན་ངག་འགྲུབ་བྱེད་ཀྱི་རྒྱུ་་་་
གཙོ་བོ་ཞིག་ཏུ་གྲུབ་པ་བདེན་མོད། ཚིག་རྒྱན་ཁོ་ནས་སྙན་ངག་འགྲུབ་མི་ཐུབ། བརྒྱ་ལ་་་་
འགྲུབ་པ་ལྟར་བྱས་ཀྱང་དེ་ནི་ཚིག་རྒྱན་གྱི་རོལ་རྩེད་ཙམ་ལས་སྙན་ངག་གཤའ་མ་ཞིག་ཏུ་་་་་
ཁས་ལེན་མི་ནུས་སོ། །
སྤྱིར་རང་རེའི་བོད་འདི་གདོད་མའི་དུས་ནས་བཟུང་གླུ་ལ་དགའ་བས་སྙན་ངག་གི་་
རྨང་གཞི་བརྟན་པོ་ཞིག་ཆགས་ཡོད་པར་མ་ཟད། དུས་རབས་རིམ་བྱུང་གི་མཁས་དབང་་་
གསེར་རིའི་ཕྲེང་བ་ཚར་ཏུ་དངར་བ་ལྟ་བུས་ཉམས་འགྱུར་འབུམ་གྱིས་ཕྱུག་པའི་སྙན་ངག་་་
མང་པོ་བརྩམས་ཏེ། བོད་ཀྱི་རྩོམ་རིག་ལོ་རྒྱུས་སྟེང་འོད་སྟོང་འབར་བའི་ལེ་ཚན་གསར་བ་་
ཞིག་བྲིས་ཡོད། བོད་ཀྱི་དེང་རབས་རྩོམ་རིག་ལ་མཚོན་ནའང་། སྐུ་ཞབས་དོན་གྲུབ་རྒྱལ་
གྱི《ལང་ཚོའི་རྦབ་ཆུ་》བྱུང་བ་ནས་བཟུང་། འཇུ་སྐལ་བཟང་དང་ལྗང་བུ་། གངས་
ཞུན། གཅན་མེ་སྟག རྒྱ་གྲོལ། ཨོ་རྒྱན་རྡོ་རྗེ་སོགས་སྙན་ངག་པ་མང་པོ་བྱུང་སྟེ《གངས་་
འདབ་ཀྱི་སེམས་པ»དང«ལྗང་བུའི་རྩོམ་བཏུས - སྙན་ངག་དེབ》《ཁ་བ་དཀར་པོ»
«ཚོར་སྣང་གསར་བ»《བྲག་རིའི་སྲས་མོ»«མཁའ་ལ་འཕྱོ་བའི་ཡིད་ཀྱི་བརྩེ་རླབས»
《སྙན་ངག་གིས་སླར་ཡང་ཁོ་བོ་བཙལ》《ངས་ཁྱེད་རང་ཁུ་སིམ་མེར་བཞག》《སྐྱ་རེངས་་ ་
ལྷ་མོའི་འབོད་བརྡའ»«བྱུ་རུའི་ལས་དབང»《ཉི་མའི་མགྲོན་པོ》《མི་ཁོམ་པའི་གནས་་ ་
: 73.



དང་དེའི་བདག་པོ» 《ཁ་བའི་རྨི་ལམ» སོགས་སྙན་དེབ་མང་པོ་ཆར་རྗེས་ཀྱི་ཤ་མོ་ལྟར་
བྱུང་སྟེ། སྙན་ངག་གསར་བའི་དཔུང་སྡེ་ཞིག་རིམ་པར་ཆགས་པ་མ་ཟད། སྙན་ངག་གི་་
མཐོ་རླབས་ཆུང་ཆུང་ཞིག་བསླངས་བྱུང༌། སྙན་དེབ་དེ་དག་ལ་རང་རང་གི་སྒྱུ་རྩལ་མཚོན་
སྟངས་རེ་དང་ཐུན་མོང་མ་ཡིན་པའི་ཁྱད་ཆོས་རེ་ཡོད་པ་གཞིར་བྱས། སྙན་ངག་གི་ལམ་་ ་ ་ ་
ལོག་ཏུ་ཕྱིན་པ་དང་རང་ཉིད་ཀྱི་མི་འདང་ས་ཡོད་པའང་ཧ་ཅང་གསལ། དེ་ལས་ཆེས་་ ་ ་ ་ ་
མངོན་གསལ་ཅིག་ནི་སྙན་ངག་པ་སྐོར་ཞིག་གིས་སྙན་ངག་ཡིན་པར་འདོད་པའི་ཚིག་རྒྱན་་་
ཁོ་ནའི་རོལ་རྩེད་དེ་རེད། སྙན་ངག་ལ་སྙན་ངག་གི་བསམ་བློ་གྲུབ་རྗེས་རྣ་བར་སྙན་ཞིང་་་ ་ ་
ཡིད་དབང་འཕྲོག་པའི་ཚིག་སྦྱོར་གྱི་ལམ་ནས་དྲངས་ན་མཛེས་མོད། འོན་ཀྱང་བསམ་བློ་་་
མེད་པའི་སྙན་ངག་ནི་བརྗོད་བྱ་མེད་པའི་སྒྲུང་རྩོམ་དང་འདྲ་བས“མི་རོ་བཟང་ཡང་སུ་་ ་ ་ ་
ཞིག་ལེན”ཞེས་པ་ལས་མ་འདས་ལ་མི་རོ་དེ་ལ་རྒྱན་སྤྲོས་བྱེད་པའི་དགོས་པའང་མ་མཐོང་་་
ངོ༌། །
ཕྲན་གྱི་བསམ་ཚུལ་ལྟར་ན། སྙན་ངག་ནི་ཚོར་འདུ་ཤུགས་དྲག་ལས་བརྡོལ་བའི་་་་
སེམས་འགྱུ་ཞིག་སྟེ། རང་ཉིད་ཀྱི་བསམ་བློ་གསལ་ཞིང་དབྱངས་འགྲོས་སྲོག་ཏུ་ཞུགས་་་་་
པའི་སྒྱུ་རྩལ་གྱི་སྣང་བརྙན་ཞིག་ཡིན། སྤྱིར་བཏང་དུ་ཚོར་འདུ་དེ་བསམ་བློ་ག་གེ་མོ་ཞིག་ལ་
རྐྱེན་བྱས་ཏེ། ཐད་ཀར་རམ་ལྷུག་ལྷུག་ཏུ་བརྡོལ་བའི་རྣམ་པ་ཅན་ཞིག་ལས་སྒྲུང་རྩོམ་ལྟར་་་་
རྒྱུ་ཆ་གདམས་གསེས་དང་གོ་རིམ་སྒྲིག་སྟངས། བརྗོད་བྱའི་འཕེལ་རིམ་སོགས་གཙོ་བོར་་་
བཟུང་སྟེ། ཐོག་མཐའ་བར་གསུམ་དུ་བཅོས་ནས་བྱུང་བ་ཞིག་མིན་པར་མ་ཟད། བསམ་་་
བློ་མེད་པའི་ཚིག་རྒྱན་རྐྱང་བའི་རོལ་རྩེད་ཙམ་དེ་བས་ཀྱང་མིན་ནོ། །
ཁ་བྱང་གཅིག་པའི་སྙན་ངག་བསྡུ་རྩོམ། །
ཐེངས་འདིའི་ཁ་བྱང་གཅིག་པའི་སྙན་ངག་བསྡུ་རྩོམ་ནི《མེ་ཏོག་གི་དྲི་བ་》ཞེས་པ་
འདི་ཡིན་ལ། སྙན་ངག་ཚིག་རྐང30ལས་མི་བརྒལ་བ་དང་། སྙན་ངག་རེ་ལ་སྒྲིག་གླ་་་་་་
སྒོར20རེ ( སློབ་མ་ཕུད) བསྡུ་རྒྱུ།
• 74 •



དཔྱད་རྩོམ་མུན་འཇོམས་སྒྲོན་མེ། (རྩོམ་སྒྲིག་འགན་ཁུར་བ། བསོད་ནམས་དར་རྒྱས)
སྙན་རྩོམ«རྒོད་པོ་དང་ནམ་མཁའ》ཞེས་པ་དང《རླབས་
རྒྱུན་དང་བྲག་རྡོ》ཞེས་པའི་ཁྱད་ཆོས་བསྡུར་ཏེ་བཤད་པ།
མཛོད་དགེ་བ… ཆོས་འཕེལ། （མཛོད་དགེ）
L
གླེང་སློང་། ་
སྤྱིར་སྙན་ངག་ཞིག་ཡིན་ན་ཐོག་མར་དེ་སྙན་ངག་ཡིན་པའི་རྒྱུ་མཚན་ནམ་སྙན་ངག་
རང་ལ་སྙན་ངག་གི་མཛེས་ཆོས་གང་རུང་ཞིག་ལྡན་པའི་སྟེང་ནས། དེ་སྙན་ངག་ཏུ་གྲུབ་མ་་
གྲུབ་ཐག་གཅོད་བྱ་དགོས་པས། སྙན་ངག་ལ་ལས་ནང་དོན་དང་བསམ་བློའི་ཆ་ནས་དགེ་་ ་
མཚན་ལྡན་པར་བྱེད་ལ། ལ་ལས་ཕྱིའི་སྒྱུ་རྩལ་གྱི་ཆ་དང་སྐད་ཆའི་སྒོ་ནས་མཛེས་ཆོས་་ ་ ་ ་ ་ ་
མངའ་བར་བྱེད་པ་ཡིན།
འདིར་གླེང་བར་བྱ་བ་ནི། འཇུ་སྐལ་བཟང་གི《རྒོད་པོ་དང་ནམ་མཁའ》ཞེས་པ་་
དང་། ཞྭ་ནག་པ་བ་རེས་ཀྱི《རླབས་རྒྱུན་དང་བྲག་རྡོ»ཞེས་པའི་ཁྱད་ཆོས་ཡིན་ལ། སྙན་
རྩོམ་འདི་གཉིས་ཀྱི་ནང་དོན་གྱི་ཆ་ཕལ་ཆེར་འདྲ་བ་སྟེ། མི་སུ་དང་སུ་ཞིག་ཡིན་རུང་རང་་ ་ ་
ཉིད་ཀྱི་ཚེ་སྲོག་གམ་མི་ཚེའི་རིན་ཐང་མངོན་པར་བྱེད་ཆེད་འགྱུར་མེད་ཀྱི་རང་གཤིས་ཤིག་་་
ཇི་སྲིད་བར་དགོས་པའི་བློ་སྔོན་དུ་བཏང་ནས། དེ་ལ་ཡར་ཐོན་ཀྱི་བསམ་བློའང་ཤུགས་་ ་ ་ ་
དྲགས་པོས་བསྟན་ཡོད་པ་དེ་ཡིན། དེ་ལྟ་བུའི་བསམ་བློ་མཚོན་བྱེད་ཀྱི་དཔེ་ཡང་རྒྱུ་འབྲས་་
རྟེན་འབྲེལ་གྱི་གཏན་ཚིགས་དང་དངོས་པོའི་གཤིས་ལུགས་སམ་ཆོས་ཉིད་ལ་བརྟེན་ནས་་་་
བྲིས་པ་ཡིན་ཕྱིར། དཔེ་དཔེ་ཅན་ནང་གནས་ཀྱི་འབྲེལ་བས་ཕན་ཚུན་སྦྲེལ་ཡོད་ལ་ཚིག་རེ་་
རེའི་ཟུར་ན་ཞེན་འདང་དང་རེ་བས་ཁེངས་ཡོད་པ་མ་ཟད། སྒྲ་གདངས་ཀྱི་འདེགས་་ ་ ་ ་ ་
འཇོག་དང་ནང་གི་ཡིད་ཀྱི་འདེགས་འཇོག་གཉིས་དབྱེར་མེད་དབྱངས་ཀྱི་རོལ་མོར་ཕབ་་
པའི་སྒྱུ་རྩལ་དང་ལྡན་པས། ཀློག་མཁན་ལ་བསམ་ཡན་འགྱུ་ས་དང་ཡིད་འཕྲོག་གི་ནུས་ ་ ་ ་
ཤུགས་ཆེས་ཆེར་བསྐྲུན་ཡོད།
་. 75 •



འོན་ཀྱང༌། སྙན་རྩོམ་འདི་གཉིས་གཤིབ་བསྡུར་བྱས་ཏེ་བཤད་ན་སོ་སོས་མཛེས་
རིག་བསྟན་ཚུལ་མི་འདྲ་བས་ཕྱོགས་མང་པོའི་དགེ་མཚན་ལ་ཡང་མི་འདྲ་ས་འགའ་ཞིག་་ ་ ་ ་
ཡོད་པར་སྣང་།
་ དང་པོ། བསམ་བློའི་ཁྱད་ཆོས་བསྡུར་ཏེ་བཤད་པ།
སྙན་རྩོམ་སྔ་ཕྱི་གཉིས་ཀྱིས་ལྡོག་མེད་ཀྱི་ཆོས་ཉིད་དང་འགྱུར་མེད་ཀྱི་རང་གཤིས།
ཡར་ཐོན་གྱི་བསམ་བློ་བསྟན་ཚུལ་གྱི་ཆ་ནས་བཤད་ན། “དུས་རླུང་བསེར་བུ་ལྡོང་ཙ་ན།
ཁུར་མང་བགྲེས་པོ་ཞིག་ཀྱང་མཁའ་ལ་ལྡིང་སོང/”བས། འཕུར་ཤུགས་ལྡན་པའི“རྒོད་་
པོ་བྲག་གོག་ལ་གཏན་ཏུ/སྡོད་ཚུགས་སམ”ཅི། “ནམ་མཁའ་འདི་མེས་པོ་བགྲོད་པའི་་ ་
བཤུལ་ལམ/”ཡིན་ལ“གཤོག་ཟུང་འདི་མེས་པོས་གནང་བའི་ཁྱད་ནོར/”ཡིན་པས་་་་་
སྙིང་སྟོབས“ཞུམ་པ་ཅི/”ལ་རུང་། བྱ་རྒོད་ནམ་མཁར་བགྲོད་ནས“ནམ་ཞིག་གཤོག་་ ་
ཟུང་བྲི་ཡི་ནམ་མཁའ་ཟད་པར་མི་འགྱུར་བ་བདེན/དེ་ལྟར་ནའང/”བགྲོད་པའི་ལམ་་ ་
བར་ནས“གཤོག་ཟུང་མ་བྲི་ཕྱིར་ལ་ལྡོག་ན༼རྒོད་པོ་སྤོབས་པ་ཞུམ/”པས་སྙིང་ཤོར་་་་་
ཡིན་ལ། “གཤོག་རྩལ་བྲི་ཚེ་ཕྱིར་ལ་ལྡོག་ཀྱང/ལྡོག་པའི་ལམ་དུ་འཆི/”ངེས་པས་བྱ་་་་
རྒོད་ཅིག་གི་ལས་དབང་གི་ཆོས་ཉིད་ལ་ལྡོག་ཐབས་བྲལ། དེ་ལྟ་བུའི་རྩོམ་པ་པོའི་རྟོག་་ ་་་
བཏགས་ཀྱི་རྒོད་པོའི་ལས་དབང་སྐྱོ་ལ་སྡུག་པ་དང་། ད་དུང་དེ་ལས་ཀྱང་རླབས་ཆེན་གཟི་་
བརྗིད་ལྡན་པའི་བཤོལ་མེད“དད་པ” ལྡན་པ་བཅས་ཀྱི་མཚོན་སྟོབས་ཀྱིས་དམིགས་བྱ་ལ་་
གདོང་བསུ་དགོས་པའི་སྐུལ་མ་ང་ཚོར་བླ་ལྷག་ཏུ་བསྟན་ཡོད།
གཞན་སྙན་རྩོམ་འདིའི་སྨད་དུ་“ཨ་ཧོ༼དུར་ས་མཁའ་ལ་འདེབས་པ/”ནི་བོད་་
རྗེ་ཐོག་མ“གཉའ་ཁྲི་བཙན་པོའི་སྲོལ/”ཡིན་ཞེས་ཤི་ན་དུར་ས་འདི་དང་གསོན་ན་གནས་
སྟངས་འདི་ལྟར་བྱ་རྒྱུ་ནི་གདམས་ང་མེད་པའི་གདམས་ང་ཞིག་ཡིན་པའི་ངོས་འཛིན་བྱེད་
ཅིང་། བོད་བཙན་པོའི་ལོ་རྒྱུས་ལ་དངོས་སུ་སྦྱར་བས་སྙན་ངག་འདིའི་རྣམ་པ་སྔར་ལས་ཇེ་་་
མཛེས་སུ་བཏང་བ་མ་ཟད། ལོ་རྒྱུས་ཀྱི་ཉམས་སྣང་ཇེ་དྲག་ཏུ་གཏོང་བར་དངོས་དང་་་་་་་
དངོས་མེད་ཟུང་འཇུག་བྱས་པས། སྙན་རྩོམ་ལ་ལོ་རྒྱུས་ཀྱི་དབང་བཙན་པ་གསལ་ལྷང་་་་་
ངེར་མཐོང་ཐུབ་ལ། བསམ་གཞིགས་ཀྱི་གོ་རིམ་ལེགས་ཤིང་གཏིང་ཟབ་པའང་ཚིག་གི་་་་་
དངོས་ཤུགས་གཉིས་ཀ་ནས་མཐོང་ཐུབ་པ་ནི《རྒོད་པོ་དང་ནམ་མཁའ»ཞེས་པའི་སྙན་་་་་
རྩོམ་གྱི་བསམ་བློའི་ཁྱད་ཆོས་ཡིན། །
ད་དུང་སྙན་ངག་འདིའི་རྩོམ་པ་པོ་རང་མི་རིགས་ལ་བརྩེ་དུང་ཟབ་པ་དང་། ཁོང་
གི་སྙིང་ཁོང་ན་མི་རིགས་ཉམ་ང་བ་འདིའི་བཟོད་དཀའ་བའི་སྐྱོ་གར་ཉར་ཡོད་ཕྱིར། བོད་་་
• 76 •



བཙན་པོའི་མཚན་ནས་བློ་སྐབས་ཀྱང་རང་དབང་མེད་པར“ཨ་ཧོ”ཞེས་པའི་སྨྲེ་ངག་ཤོར་་
བའོ། །
ཡང《རླབས་རྒྱུན་དང་བྲག་རྡོ»ཞེས་པའི་སྙན་རྩོམ་ལ་སྐུ་ཞབས་ལུའུ་ཞུན་གྱིས
“སྒྱུར་རྩོམ་གྱི་འགན་ཁུར་ནི། ཧུར་བརྩོན། ཡར་བསྐྱེད། ལེགས་ལམ་སྒྲུབ་པའི་བྱ་སྤྱོད་་་
ལ་ཕན་རྐྱེན་སྟེར་བ་ཡིན”ཞེས་པའི་ཁྱད་ཆོས་དང་ལྡན་ཏེ། “རླབས་རྒྱུན་དང་བྲག་རྡོ་་་་་
གཉིས/མཚོ་འགྲམ་ན་ཁ་གཏད་དུ་ལངས/”ནས“ལོ་ངོ་སྟོང་ཕྲག་གི་རིང/”དུ། །
“མཁའ་ལ་འཕྱོ་བའི་རླབས་རྒྱུན་གྱིས/བྲག་རྡོའི་ངོས་ལ་ལན་བརྒྱར་བརྡབས/” པས་
“བསུབ་མེད་དཔང་རྟགས་ཀྱི་རི་མོ་ཞིག་ཀྱང/བྲག་རྡོའི་རྐེད་པ་ན་གཟུགས་སུ་གྲུབ/ ་
” པ་དེས“འཇགས་མི་ཐུབ་པ་རླབས་ཀྱི་ཆོས་ཉིད/”ཡིན་པ་དང་། “འགྱུར་མི་སྲིད་པ་་ ་
བྲག་རྡོའི་རང་བཞིན/”ཡིན་པ་གསལ་བརྗོད་བྱས་པའི་ཤུགས་ནས་ནམ་ཡང་རང་ཚུགས་
མི་ཤོར་བའི་རིན་ཐང་དང་རླབས་ཆེན་གྱི་གཤིས་རྒྱུད་ལ་མིག་དཔེ་བྱས་ནས་བཤོལ་མེད་རྡོ་་ ་
རྗེ་ལྟ་བུའི་ཕུགས་བསམ་ལ་རྟིང་སྐུལ་མཛད་ཡོད་པ་ནི་སྙན་རྩོམ་འདིའི་བསམ་བློའི་ཁྱད་་་
ཆོས་ཡིན། འོན་ཀྱང་། སྙན་རྩོམ་འདིའི་མཇུག་ཏུ“ཛ་དྲག་གི་འབྲེལ་འདྲིས་ཀྱིས/
མཛའ་མཐུན་གྱི་ཉ་མོ་བསྐྱངས/”ཞེས་པ་ནི་གོང་དུ་བརྗོད་པའི་ནང་དོན་དང་མི་འབྲེལ་་ ་
བས་ཚིག་འདི་མེད་ན་འགྲིག་པར་སེམས། ཚིག་འདི་ནི་གོང་གི་འགྲན་རྩོད་དང་འགལ་བ་་
གདོང་གཏུག་གི་ཁྲོད་ཉམས་སྣང་ཤིན་ཏུ་ཞན་པས་སྙན་ངག་འདི་ཉམས་དམས་སུ་བཏང་་ ་
ལ། གཅིག་གྱུར་གྱི་ཁམས་དང་བྲལ་བ། བསམ་བློའི་སྒྲིག་གཞི་ཚགས་དམ་དུ་མ་སོང་བ་་་་
ལྟ་བུའི་སྣང་བ་ཞིག་སྟེར།
གོང་དུ་བཤད་པའི་སྙན་རྩོམ་གཉིས་ཀྱི་ཆེས་མཐོའི་གོ་སའམ་དགེ་མཚན་ལ་མཇུག་་
ཕྱོགས་ཀྱི་ཚིག་ཉུང་ངུ་ཙམ་གྱིས་བསླད་པ་རྩོམ་སྤྱིའི་ཆ་ནས་བཤད་ན་ཞན་ཆ་ཡིན་པས་་་་་་་་
གཟབ་འོས་སོ། །
གཉིས་པ། སྒྱུ་རྩལ་གྱི་ཁྱད་ཆོས་བསྡུར་ཏེ་བཤད་པ།
འདིར་བཤད་པའི་སྙན་རྩོམ《རྒོད་པོ་དང་ནམ་མཁའ»ཡིན་ནའང་འདྲ། །
《རླབས་རྒྱུན་དང་བྲག་རྡོ»ཡིན་ནའང་འདྲ། གཉིས་ཀ་མཚན་ཉིད་གཤིས་ལུགས་བརྗོད་་་
པའི་སྙན་ངག་སྟེ་ཆོས་ཉིད་རྗེས་དཔག་གི་སྙན་ངག་འབྲི་སྟངས་སྤྱད་པ་ཡིན།
དེ་ཡང་སྐུ་ཞབས་ཧེ་ཀེར་གྱིས། “སྒྱུ་རྩལ་གྱི་ནང་དོན་ནི་ཚད་མཐོ་བའི་རྟོགས་་་་་་
དང༌། དེའི་ཕྱི་ཚུལ་ནི་དབང་ཡུལ་དུ་སྣང་བའི་རྣམ་པ་ཡིན”ཞེས་གསུངས་པ་བཞིན།
སྙན་རྩོམ《རྒོད་པོ་དང་ནམ་མཁའ》ཞེས་པའི་རྩ་བའི་ཁྱད་ཆོས་ཤིག་ནི་སྒྲིག་སྦྱོར་ལྷུ་འགྲིག་་
.77 •



，
，
ཅིང་དབྱངས་འགྲོས་དང་ཉམས་འགྱུར་མཚར་ཆེ་བས། ཡིད་འགྱུར་དང་དབྱངས་འགྱུར་་
གཉིས་ཆུ་ལ་ཆུ་བཞག་པ་ལྟ་བུའི་གཉིས་མེད་རོ་གཅིག་ཏུ་གྱུར་པ་དང་། བརྗོད་སྟངས་ཡང་་
རྩོམ་པ་པོ་རང་གིས་རང་ལ་བགྲོ་བ་ལྟ་བུའི་ཉམས་ཡོད་ཕྱིར་བསྟན་བྱའི་དོན་དེ་བརྗོད་པ་་ ་ ་ ་
ཙམ་དུ་མ་སོང་བར་མཚོན་པར་བྱས་ཡོད་དེ། གདུལ་བྱའི་ཡུལ་ནམ་མཁའ་དང་འདུལ་ ་ ་ ་ ་
བྱེད་ཡུལ་ཅན་རྒོད་པོ(མི་དང་འཇིག་རྟེན། ཡང་ན་བོད་མི་དང་བོད་ཀྱི་སྤྱི་ཚོགས)
གཉིས་ཀྱི་སྣང་བརྙན་འབྲི་བཞེངས་ལ་བརྟེན་ནས། རྒྱ་ཆེ་ལ་མཐའ་མེད་པའི་ནམ་མཁའི་ས་
ཁྱད་ཆོས་རྒོད་པོས་གཏོད་ཅིང་། ཞུམ་མེད་སྤོབས་པ་ཆེ་བའི་རྒོད་པོའི་ཁྱད་ཆོས་ཡང་ནམ་་
མཁས་གཏོད་པར་བྱས་པ་ནི། ད་ལྟའི་བོད་སྤྱི་ཚོགས་ཀྱི་གནས་བབ་དང་ཁ་འཕྲོད་ཅིང་་་་
དུས་རབས་ཀྱི་དགོངས་པ་དང་ཤིན་ཏུ་མཐུན་པས་སྙན་རྩོམ་འདིའི་སྒྱུ་རྩལ་གྱི་ཆུ་ཚད་མཐོ་་་
སར་སླེབས་ཡོད་པ་ནི་བསྔགས་འོས་ཀྱི་གནས་སུ་མཐོང་ངོ་། །
སྙན་རྩོམ《རླབས་རྒྱུན་དང་བྲག་རྡོ»ཞེས་པ་ལ་སྒྱུ་རྩལ་གྱི་ཆར་དགེ་མཚན་ཁྱད་་་་་
པར་བ་ཞིག་མེད་ཅིང་། ཚིག་སྦྱོར་ལའང་རིགས་རྟོག་གི་ཤན་ཅུང་ཞུགས་པས་ལྷུག་པ་ཅན་
དུ་ཉེ་བ་དང་། བསྟན་བྱ་བསྟན་སྟངས་ཡང་མཚོན་པའམ་བསམ་བློའི་འཇིག་རྟེན་ཞིག་་ ་ ་ ་
ཡིད་ནས་སྐྲུན་པ་མ་ཡིན་པར། གཞན་ལ་བརྗོད་པ་ལྟ་བུར་གྱུར་བ་མ་ཟད་བརྗོད་བྱའི་་་་་
བསྟན་དོན་དང་ཡིད་གཟུགས་ནི་བརྗིད་ལ་དྲག་པོ་ཞིག་ཡིན་མོད། རྗོད་བྱེད་ཀྱི་ཚིག་སྦྱོར་་་
འཇམ་མཉེན་ཡང་ཟོར་ཅན་ཡིན་པས་དོ་མི་མཉམ་པའི་བར་ཁྱད་ཅིག་ཡོད་པར་སྣང་།
ཡིན་ནའང་། ཚོར་འདུ་ཤུགས་དྲག་པས་བརྗོད་པ་མ་ཟད། ཚིག་གི་རྒྱུན་དང་ཡིག་འབྲུའི་་
གསེབ་ནའང་བརྩེ་གདུང་གི་དྲི་ངད་ལྷོག་ལྷོག་འཕྱུར་ཞིང་། ཁ་སྟབས་ཤིན་ཏུ་ལེགས་ ་ ་ ་ ་
པས་ཀློག་མཁན་ལ་ཚོར་སྣང་རང་ཤུགས་ཀྱིས་སྟེར་བའི་ནུས་པ་ཐོན་ཡོད་པ་དང་། གསར་་
བརྗེའི་སློབ་དཔོན་ཆེན་མོ་མའོ་ཙེ་ཏུང་གི«འགལ་བའི་རྣམ་བཤད»ལས། “འགལ་ཟླར་་
གྱུར་བའི་ཕྱོགས་གཉིས་བར་གཅིག་གྱུར་ཡང་ཡིན་ལ་འཐབ་རྩོད་ཀྱང་གནས་ཡོད་པ་དེས་་་་
བྱ་དངོས་འགུལ་སྐྱོད་དང་འཕེལ་རྒྱས་འགྲོ་བར་སྐུལ་འདེད་བྱེད་ཀྱིན་ཡོད”ཅེས་གསུངས་་
པའི་དགོངས་པ་ལྟར་མཚོན་བྱ་མི་དང་སྤྱི་ཚོགས་ཀྱི་མཚོན་བྱེད་དུ“རླབས་རྒྱུན”དང
“བྲག་རྡོ” བསྐྲུན་ཏེ་སོ་སོའི་ཁྱད་ཆོས་མངོན་པ་ནི། དེང་གི་སྤྱི་ཚོགས་ཙམ་དུ་མ་ཟད་་་་་་
འཛམ་གླིང་སྤྱིའི་གནས་བབ་དང་ཆེས་མཐུན་པས་ང་ཚོར་བྲེལ་འཚུབ་དང་འབོད་སྐུལ་གྱི་་་་
ནུས་པ་ཚ་དྲག་པོ་སྟེར། །
གསུམ་པ། སྤྱིའི་ཁྱད་ཆོས་བསྡུར་ཏེ་བཤད་པ།
དེ་ཡང་དབྱིན་ཇིའི་རྩོམ་རིག་མཁན་ཆེན་ཐེ་ལོ་ནོ་ཧྥུས། “སྙན་ངག་མཁན་བཟང་་
• 78 •



པོ་ཞིག་ཡིན་ཕྱིན། དེའི་སྙན་ངག་ནང་དུ་མི་དམངས་ཀྱི་རེ་འདུན་དང་། དགོས་མཁོ་སྟོན་་
ཕོད་པ་ཡིན། ”ཞེས་དང་། དོར་ཞི་གདོང་དྲུག་སྙེམས་བློས། “རྨོངས་པའི་གཉིད་ལས་
སད་བྱེད་འབྲུག་གི་སྒྲ། གཤིས་ངན་དུག་སྦྲུལ་ཚང་གཏོར་གནམ་ལྕགས་ཐོག། ཡ་རབས་་
སྣང་བའི་ལམ་སྟོན་ནམ་མཁའི་ནོར། ། དགོངས་གཞིར་བྱས་པ་སྙན་རྩོམ་མཆོག་ཏུ་་་་་་་
བསྔགས། །”ཞེས་གསུངས་པ་ལྟར་སྙན་རྩོམ《རྒོད་པོ་དང་ནམ་མཁའ》དང《རླབས་་ ་ ་
རྒྱུན་དང་བྲག་རྡོ»གཉིས་ཀྱིས་དངོས་ཡོད་འཚོ་བའི་དགོས་མཁོ་དང་རེ་སྙེག་སྟོན་པའི་་་་་
ཕུགས་བསམ་རིང་ལ་བརྩེ་དུང་ཕྱུག་པ། རྟེན་ཅིང་འབྲེལ་འབྱུང་གི་ལྟ་བ་དང་མར་ཁེ་སི་་་་
རིང་ལུགས་ཀྱི་སྤྱི་ཚོགས་འཕེལ་རྒྱས་ཀྱི་རིག་གཞུང་དང་མཐུན་པའི་ལྟ་བ་ལ་བརྟེན་ནས་་་་་
སྐུལ་བརྡ་དང་། ཕྱོགས་སྟོན་གྱི་ནུས་པ་ཆེ་བས་ཉེ་ལམ་གྱི་སྙན་ཚིག་བཙན་སྒྲིག་བྱས་་་་་
དག་དང་གཏན་ནས་མི་མཚུངས་པ་ངོ་མ་བསྔགས་བརྗོད་ཀྱི་གནས་སོ་སེམས།
གཞན་ཡང་། འཇུ་སྐལ་བཟང་གི《རྒོད་པོ་དང་ནམ་མཁའ»ཞེས་པའི་སྙན་ངག་་་
གིས་ཡིད་གཟུགས་འགུལ་ཡོད་གཅིག་དང་འགུལ་མེད་གཅིག་གི་འགལ་བ་གདོང་གཏུག་པ་་
ཡིན་པས་མཚོན་བྱེད་ཀྱི་སྒོ་ནས་མཚོན་བྱའི་ཆོས་ཉིད་ཛ་དྲག་ཅན་ཞིག་ཏུ་ཅུང་མ་སོང་བར་་
སྣང་། གཞན་ཁོང་གིས་བྲིས་པའི«འདས་དོན»དང«བསམ་གཞིག》སོགས་ནི་བོད་ཀྱི་ ་
སྙན་ངག་གསར་བའི་ཚད་གཞིའི་ཏོག་ལྟ་བུར་གྱུར་བ་དེའོ། །
གོང་དུ་བཤད་ཟིན་པ་སྟེ་ཞྭ་ནག་པ་བ་རེས་ཀྱི་བརྩམས་ཆོས《རླབས་རྒྱུན་དང་བྲག་་
རྡོ»ཞེས་པའི་ཆ་ལ་ལར་མ་འདང་ས་ཉུང་ངུ་རེ་ཡོད་ཀྱང་ཇི་སྐད་དུ་དོར་ཞི་ཚང་གིས།
“རྩོམ་གྱི་བརྗོད་བྱ་ནི་གདོས་བཅོས་ཤ་ཁྲག་གི་གཟུགས་ཕུང་ལྟ་བུ་དང་། རྩོམ་པ་པོས་་ ་་་
བརྗོད་བྱ་ལ་བརྟེན་ནས་སྟོན་པའི་བསམ་པའི་དགོངས་དོན་རྣམ་ཤེས་ལྟ་བུ་ཡིན”ཞེས་་་་་
གསུངས་པ་བཞིན། སྙན་རྩོམ་འདིའི་དགོངས་པ་ནི་རང་མཚན་བྱེ་བྲག་པ་མ་ཡིན་པར་སྤྱི་་
ཁྱབ་པ་ཡིན་པས་སྙན་ངག་གི་ནམ་མཁའ་རྒྱ་བསྐྱེད་ཡོད་ལ། སྙན་ངག་རང་སྟེང་ནའང་་་་་
ཚུགས་ཐུབ་ཀྱི་བརྡ་འཕྲིན་ཞིག་ཡོད་པ་དང་དཔེ་ཡང་རླབས་རྒྱུན་དང་བྲག་རྡོ་གཉིས་ཀྱི་་་་
འགལ་འབྲེལ་གྱི་ཁྱད་ཆོས་གདོང་གཏུག་པས་ཡུལ་དང་ཡུལ་ཅན་གྱི་ཤེད་ཤུགས་མཉམ་་་་་་
པར་བྱས་ལ། དེང་གི་སྤྱི་ཚོགས་ནི་འགྲན་རྩོད་དང་འགལ་འབྲེལ་གྱིས་གྲུབ་ལ་འགལ་རྩོད་
ནི་སྤྱི་ཚོགས་འཕེལ་བའི་སྒུལ་ཤུགས་ཡིན་པའི་བག་ཆགས་སམ་གོ་རྟོགས་སད་པའི་བསམ་་ ་
བློའི་དགོངས་པ་མངོན་པས་དེང་གི་སྤྱི་ཚོགས་ལ་ཚད་འཇལ་བྱས་པའི་ཆ་ནས་དགེ་མཚན་ ་
ཤིན་ཏུ་ཆེ། དེ་ཡང་སྐུ་ཞབས་ལུའུ་ཞུན་གྱིས། “སྒྱུ་རྩལ་རྩོམ་རིག་ལེགས་པོ་ཞིག་ཡིན་་་་་་་
ཕྱིན། གཞན་གྱི་བཀའ་བབ་དང་ཕན་གནོད་ལ་མ་ལྟོས་པར་སེམས་པའི་གཏིང་ནས་རང་་ ་
: 79.
，



ཤུགས་ཀྱིས་བཞུར་འོངས་པ་ཡིན་གྱི། - ”ཞེས་པའི་དོན་དེ་ཐག་གཅོད་བྱས་ཡོད་དོ། །
མཇུག་གི་གཏམ། །
ཇི་སྐད་དུ། ས་སྐྱ་བསོད་ནམས་རྩེ་མོ་མཆོག་གིས། “བྲག་ཅ་བཞིན་དུ་གཞན་གྱི་་་
སྒྲའི་རྗེས་སུ་འཕེལ་བ་དེས་ཀྱང་ཅི་ཞིག་བྱ”ཞེས་གསུངས་པ་བཞིན་དེང་སང་རང་རེའི་་་་་
ལྗོངས་སུ་སྙན་ངག་གསར་བ་འབྲི་མཁན་ཧ་ཅང་མང་མོད། དོན་དམ་དུ་སྙན་ངག་གསར་་
བའི་ཕྱོགས་སུ་ཚུགས་ཐུབ་ཀྱི་ལྟ་བ་ཡོད་པ་རེ་ཟུང་ཙམ་ཡིན་པས། ལ་ལས་ཚིག་གི་ཕྱི་ངོས་ ་ ་
ཁོ་ནར་འབད་པ་གསེར་ཚོན་བྱུག་པའི་འབག་སྐུ་འདྲ་ལ། འགའ་ཞིག་སྲོལ་རྒྱུན་ཕྱོགས་་ ་ ་ ་
ནས་ཚིག་གི་གཅོད་སྟངས་ཙམ་དུ་ཟད་པས་སྦྲང་མ་ཐིག་ལེ་ཅན་ལ་གཟིག་ཞེས་བརྗོད་པ་ལྟ་་
བུ། ལ་ལར་ལངས་ཕྱོགས་མེད་པས་བརྗོད་བྱ་མི་གསལ་བ་སྨུག་ལོང་ཁྲོད་ཀྱི་ཐུ་བོ་ལྟ་བུ། །
འགའ་རེ་ལ་བརྗོད་བྱ་མང་ཆེ་བའི་རྐྱེན་གྱིས་གཅིག་གྱུར་གྱི་ཁམས་མེད་པ་ཁ་དོག་མང་པོ་་་་་
ཉོག་བསྲེས་བྱས་པ་ལྟ་བུ། ཡང་ལ་ལར་སྒྲིག་གཞི་འཐོར་བས་སྙན་ངག་གི་ཉམས་མེད་པ་་ ་་
བཟི་བོས་གཏམ་བཤད་པ་ལྟ་བུ། མང་ཤོས་ཀྱི་བརྗོད་བྱ་དང་བསམ་གཞིགས་ཐ་ཐོར་ཡིན་་་
པས་ཆུ་འཁྱག་ཁའི་རྩམ་སྐྱ་ལྟ་བུ་གཏིང་ཟབ་སར་མི་འགྲོ་བ་བཅས་ཀྱི་དབང་གིས། རང་་་
རེའི་བོད་ཀྱི་ཀློག་མཁན་དང་བརྩམས་ཆོས་ལ་རྒྱང་ཁྱད་ཤོར་ཡོད། འདི་ལའང་གསར་་་་་་
བརྗེའི་སློབ་དཔོན་ལེ་ཉིན་གྱིས། 《རྩོམ་རིག་དང་སྒྱུ་རྩལ་ལ་དཔྱད་པ»ཞེས་པའི་ནང་
“ང་ཚོས་སྒྱུ་རྩལ་མི་དམངས་དང་ཐག་ཉེར་གཏོང་དགོས་ལ། མི་དམངས་ཀྱང་སྒྱུ་རྩལ་ ་ ་ ་
དང་ཐག་ཉེར་བཏང་ཆོག”ཅེས་གསུངས་པ་དོན་ལ་གནས་སོ། “དངོས་གནས། ཁྱོད་་་
ཀྱིས་ཀློག་པ་པོ་མེད་པའི་ཁེར་རྐྱང་གི་སྡུག་བསྔལ་བཟོད་ཐུབ་ཀྱང་། ང་ཚོས་སྙན་རྩོམ་གྱི་་ ་ ་
བསླུ་བྲིད་བཟོད་དཀའ”།
གང་ལྟར་རང་རེའི་སྙན་ངག་བྲིས་པ་བཟང་ཡང་ཆོག་ལ་ངན་ཡང་རུང་། དེ་འབྲི་ ་
མཁན་རང་རེ་ཚོ་ཡིན་ལ་ཡོ་བསྲིང་བྱེད་མཁན་ཡང་རང་རེ་ཚོ་ཡིན་པས། མ་སྐུལ་དང་་་་་་
བླངས་ཀྱི་སྒོ་ནས་ངལ་བརྒྱ་ཕྲག་ཏུ་འཁུར་དགོས། ངས་བསམ་ན་བོད་སྤྱི་ཚོགས་ཀྱི་རྣམ་པ་་
ཁྱད་པར་ཅན་ཡིན་པས་བོད་ཀྱི་རྩོམ་རིག་ཀྱང་དམིགས་བསལ་ཅན་ནམ་ཁྱད་པར་ཅན་་་་་
ཞིག་ཡིན་དགོས་ཤིང་། ད་ལྟའི་བོད་ཀྱི་རྩོམ་རིག་གི་འགན་འཁྲི་གཙོ་བོ་ནི་ལ་ཐོར་ལུང་ཐོར་
དུ་སོང་བའི་བོད་བྱིངས་ཀྱི་བསམ་བློ་གཅིག་གྱུར་དུ་གཏོང་རྒྱུ་དང་། སྤྱི་ཚོགས་ཀྱི་གནས་ ་ ་
བབ་ཉམ་ང་བ་དངོས་དེ་བཅོས་བསྒྱུར་བྱས་ནས་འཚོ་བའི་ཆུ་ཚད་ཇེ་མཐོར་འགྲོ་བར་སྐུལ་་ ་
འདེད་ཀྱི་ནུས་པ་ཤུགས་དྲག་ཏུ་མངོན་པ་དེ་ཡིན་གྱི། འདི་ནི་ཕལ་ཆེར་ཀུན་ཀྱིས་ཁས་ལེན་་
ངེས་རེད། དེས་ན་དེའི་ལས་འགན་རང་རེ་ཚོར་བབས་ཡོད་ (པར་ངོས24པ་ལ་བལྟོས)
• 80 •
，
